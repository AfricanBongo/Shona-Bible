\b	Hagai
\c	1
\s	Vanhu vanorairwa kuvaka tembere
\p
\v	1	Mugorerechipiri raDhariyasi mambo, mumwedzi wechitanhatu, muzuva rekutanga remwedzi, rakasvika shoko raJehovha neruoko rwemuporofita Hagai kuna Zerubhabheri mwanakomana waShearitieri, mubati waJudha, nekuna Joshua mwanakomana waJehozadhaki, mupristi mukuru, richiti:
\v	2	Anotauraseizvi Jehovha wehondo achiti: Vanhu ava vanoti: Nguva haina kusvika, nguva imba yaJehovha yaichavakwa.
\v	3	Ipaposhoko raJehovha rakasvika neruoko rwaHagai muporofita, richiti:
\v	4	Inguvayenyu here, imwi, kuti mugare mudzimba dzenyu dzakafukidzwa mukati nemapuranga, asi imba ino idongo?
\v	5	Naizvozvoikozvino, anoreva seizvi Jehovha wehondo: Isai moyo wenyu panzira dzenyu.
\v	6	Makadzvarazvakawanda, asi makapinza zvishoma; munodya, asi hamuguti; munonwa, asi hamugungwi; munozvipfekedza, asi hakuna anodziyirwa; uye anotambira muhoro anotambirira muhoro muchikwama chakabooka.
\p
\v	7	Anorevaseizvi Jehovha wehondo: Isai moyo wenyu panzira dzenyu.
\v	8	Kwiraikugomo, mugounza matanda, mugovaka imba, zvino ndichaifarira, uye ndichakudzwa, anoreva Jehovha.
\v	9	Mangamakatarisira zvizhinji, asi tarirai, zvishoma; uye pamakaunza kumba, neni ndakazvifuridza. Nemhaka yei? anoreva Jehovha wehondo. Nemhaka yeimba yangu yava dongo, zvakadaro imwi munomhanyira umwe neumwe kuimba yake.
\v	10	Naizvozvo matenga pamusoro penyu anonyima kuti kusava nedova; nevhu rinonyima zvibereko zvaro.
\v	11	Zvino ndakadana kuoma pamusoro penyika, nepamusoro pemakomo, nepamusoro pezviyo, nepamusoro pewaini itsva, nepamusoro pemafuta, nepamusoro peicho ivhu charinobudisa, nepamusoro pevanhu, nepamusoro pemombe, nepamusoro pebasa rose remaoko.
\p
\v	12	Ipapo Zerubhabheri mwanakomana waShearitieri, naJoshua mwanakomana waJehozadhaki mupristi mukuru, nevakasara vose vevanhu, vakateerera inzwi raJehovha Mwari wavo, nemashoko aHagai muporofita, Jehovha Mwari wavo sezvaaiva amutuma; vanhu ndokutya pamberi paJehovha.
\v	13	Zvino wakataura Hagai mutumwa waJehovha neshoko raJehovha kuvanhu achiti: Ndinemwi, anoreva Jehovha.
\v	14	Jehovha ndokumutsa mweya waZerubhabheri mwanakomana waShearitieri, mubati waJudha, nemweya waJoshua mwanakomana waJehozadhaki, mupristi mukuru, nemweya wevakasara vose vevanhu; zvino vakauya ndokuita basa muimba yaJehovha wehondo, Mwari wavo,
\v	15	pazuva remakumi maviri nemana remwedzi wechitanhatu, pagore rechipiri raDhariyasi mambo.
\c	2
\s	Kunaka kwetembere itsva
\p
\v	1	Mumwedzi wechinomwe, neremakumi maviri nerimwe remwedzi, kwakasvika shoko raJehovha neruoko rwaHagai muporofita, richiti:
\v	2	Tauraikozvino kuna Zerubhabheri mwanakomana waShearitieri, mubati waJudha, nekuna Joshua mwanakomana waJehozadhaki, mupristi mukuru, nekuvakasara vevanhu, uchiti:
\v	3	Ndianiwakasara pakati penyu wakamboona imba ino pakubwinya kwayo kwekutanga? Zvino munoiona sei ikozvino? Haina kuita sechinhu pasina here pameso enyu kana ichienzaniswa nayo?
\v	4	Asiikozvino, simba, iwe Zerubhabheri, anoreva Jehovha; simba, newe Joshua mwanakomana waJehozadhaki, mupristi mukuru; simbaiwo imwi mose vanhu vepanyika, anoreva Jehovha, mubate; nokuti ndinemwi, anoreva Jehovha wehondo.
\v	5	Neshokorandakasungana nemwi pamakabuda kubva muEgipita, uye Mweya wangu unomira pakati penyu: Musatya.
\p
\v	6	Nokutianoreva seizvi Jehovha wehondo: Kuchiri kamwe chete, chinguvana, zvino ndichazungunusa matenga, nenyika, negungwa, nepakaoma.
\v	7	Zvinondichazungunusa marudzi ose, uye chishuwo chemarudzi ose chichasvika, uye ndichazadza imba iyi nekubwinya, anoreva Jehovha wehondo.
\v	8	Sirivhandeyangu, negoridhe nderangu, anoreva Jehovha wehondo.
\v	9	Kubwinyakweimba iyi yekupedzisira kuchava kukuru pane kweyekutanga, anoreva Jehovha wehondo; uye panzvimbo ino ndichapa rugare, anoreva Jehovha wehondo.
\p
\v	10	Pa zuva remakumi maviri nemana re mwedzi wepfumbamwe, negore rechipiri raDhariyasi, rakasvika shoko raJehovha neruoko rwaHagai muporofita, richiti:
\v	11	Anoreva seizvi Jehovha wehondo: Bvunza ikozvino vapristi  zvemurairo, uti:
\v	12	Kana munhu achitakura nyama tsvene mumupendero wenguwo yake, akagunzva chingwa nemupendero wake, kana zvekudya zvakabikwa, kana waini, kana mafuta, kana chekudya chipi nechipi, zvichava zvitsvene here? Vapristi ndokupindura ndokuti: Kwete.
\v	13	Zvino Hagai wakati: Kana asina kuchena nechitunha akagunzva chipi cheizvi, chichava chisina kuchena here? Vapristi ndokupindura ndokuti: Chichava chisina kuchena.
\v	14	Ipapo Hagai wakapindura ndokuti: Ndizvo zvakaita vanhu ava, uye ndizvo zvakaita rudzi urwu pamberi pangu, anoreva Jehovha; saizvozvowo basa rimwe nerimwe remaoko avo; nechavanopa ipapo hachina kuchena.
\v	15	Zvino ikozvino, isai henyu moyo yenyu kubva pazuva rino zvichikwira, kubva ibwe risati raiswa pamusoro peibwe mutembere yaJehovha.
\v	16	Kubva apo  munhu achienda kumurwi  wezviyero makumi maviri, paiva negumi; achienda kuchisviniro chewaini kunochera  hari makumi mashanu pachisviniro, paiva nemakumi maviri.
\v	17	Ndakakurovai nenyunje uye nekuvhuvha uye nechimvuramabwe, mabasa ose emaoko enyu; asi hamuna  kutendeukira kwandiri, anoreva Jehovha.
\v	18	Isai henyu moyo wenyu, kubva pazuva rino zvichikwira, kubva pazuva remakumi maviri nemana re mwedzi wepfumbamwe, ipo kubva pazuva nheyo dzetembere yaJehovha dzichiiswa, muise moyo wenyu.
\v	19	Mbeu ichiri mudura here? Hongu, muzambiringa, nemuonde, nemupomegiranati, nemuorivhi, hazvisati zvabereka; kubva pazuva iri ndicha kuropafadzai.
\p
\v	20	Zvino shoko raJehovha rakasvika rwechipiri kuna Hagai mu zuva remakumi maviri nemana remwedzi, richiti:
\v	21	Taura kuna Zerubhabheri, mubati waJudha, uchiti: Ndichazunungusa matenga nenyika.
\v	22	Uye ndichapidigura chigaro cheushe cheumambo uzhinji, uye ndichaparadza simba reumambo uzhinji hwevahedheni, uye ndichapidigura dzingoro, nevanotasva madziri; uye mabhiza nevatasvi vawo vachaburuka, umwe neumwe nemunondo wehama yake.
\v	23	Nezuva iro, anoreva Jehovha wehondo, ndichakutora, iwe Zerubhabheri, mwanakomana waShearitieri, muranda wangu, anoreva Jehovha, uye ndichakuita sechidhindo; nokuti ndakakusarudza, anoreva Jehovha wehondo.
