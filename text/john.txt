\b	Evhangeri yakanyorwa naJohwani
\c	1
\s	Jesu ndiye Shoko
\p
\v	1	Pakutangawaiva aripo Shoko, uye Shoko waiva ana Mwari, uye Shoko waiva ari Mwari.
\v	2	Iyeuyu waiva ana Mwari pakutanga.
\v	3	Zvinhuzvose zvakaitwa naye, uye kunze kwake hakuna kuitwa chinhu chimwe chakaitwa.
\v	4	Maarimaiva neupenyu, uye upenyu hwaiva chiedza chevanhu,
\v	5	uyechiedza chinovhenekera murima, asi rima harina kuchigamuchira.
\p
\v	6	Kwakauyamunhu wakatumwa kubva kuna Mwari, zita rake riri Johwani.
\v	7	Iyewakauyira uchapupu, kuti apupure zvechiedza, kuti vose vatende naye.
\v	8	Iyewaiva asiri icho chiedza, asi  wakatumwa kuti apupure pamusoro pechiedza.
\p
\v	9	Chaivachiedza chechokwadi, chinovhenekera munhu umwe neumwe anouya panyika.
\v	10	Waiva ari munyika, nenyika yakaitwa naye, asi nyika haina kumuziva.
\v	11	Wakauya kune zvake, asi vake havana kumugamuchira.
\v	12	Asi vose vakamugamuchira, wakavapa kodzero kuti vave vana vaMwari, ivo vanotenda kuzita rake;
\v	13	vakaberekwa kwete neropa, kana nechido chenyama, kana nechido chemurume, asi naMwari.
\p
\v	14	Uye Shoko rakava nyama, akagara pakati pedu, uye takaona kubwinya kwake, kubwinya sekwewakaberekwa umwe oga waBaba, azere nenyasha nechokwadi.
\v	15	Johwani wakapupura pamusoro pake, akadanidzira achiti: Uyu ndiye wandaireva  ndichiti: Uyu anouya shure kwangu wakanditangira; nokuti waiva aripo mberi kwangu.
\v	16	Nepakuzara kwake isu tose takagamuchira, uye nyasha nenyasha.
\v	17	Nokuti murairo wakapiwa naMozisi, nyasha nechokwadi zvakauya naJesu Kristu.
\v	18	Hakuna wakatongoona Mwari; Mwanakomana wakaberekwa umwe oga, ari pachifuva chaBaba, ndiye waka muzivisa.
\s	Uchapupu hwaJohwani Mubhabhatidzi
\p
\v	19	Uye uhu ndihwo uchapupu hwaJohwani, apo vaJudha vakatuma vapristi nevaRevhi kubva kuJerusarema kuti vanomubvunza  kuti: Iwe ndiwe ani?
\v	20	Akabvuma, uye haana kuramba; ndokubvuma achiti: Ini handisi Kristu.
\v	21	Zvino vakamubvunza  vachiti: Saka kudini? Iwe uri Erija here? Akati: Handisi. Iwe uri uya muporofita here? Akapindura  akati: Kwete.
\v	22	Naizvozvo vakati kwaari: Ndiwe ani? Kuti tipe mhinduro vatituma; unoti kudini pamusoro pako?
\v	23	Akati: Ini ndini inzwi reanodanidzira murenje: Ruramisai nzira yaIshe; sezvakareva Isaya muporofita.
\p
\v	24	Ava vaiva vatumwa vaibva kuvaFarisi.
\v	25	Zvino vakamubvunza, vakati kwaari: Unogobhabhatidzirei, kana iwe usiri Kristu, kana Eria, kana muporofita uya?
\v	26	Johwani akavapindura, achiti: Ini ndinobhabhatidza nemvura; asi pakati penyu pamire wamusingazivi imwi;
\v	27	ndiye anouya shure kwangu, ari mberi kwangu, wandisina kufanira ini kuti ndisunungure rukanda rweshangu yake.
\v	28	Izvozvi zvakaitika paBhetabhara, mhiri kwaJoridhani, kwaibhabhatidza Johwani.
\p
\v	29	Ava mangwana Johwani wakaona Jesu achiuya kwaari, akati: Tarirai, Gwayana raMwari, rinobvisa rotakura chivi chenyika.
\v	30	Uyu ndiye ini wandaitaura nezvake  ndichiti: Shure kwangu kunouya murume, wakanditangira, nokuti waiva ariko mberi kwangu.
\v	31	Neni ndaiva ndisingamuzivi; asi kuti aziviswe kuna Israeri, nekuda kweizvozvo ini ndakauya ndichibhabhatidza nemvura.
\v	32	Johwani ndokupupura, achiti: Ndakaona Mweya achiburuka kudenga senjiva, akagara pamusoro pake.
\v	33	Neni ndaiva ndisingamuzivi; asi wakandituma kubhabhatidza nemvura, ndiye wakati kwandiri: Uyo waunoona Mweya achiburukira pamusoro pake nekugara pamusoro pake, ndiye anobhabhatidza neMweya Mutsvene.
\v	34	Zvino ini ndakaona ndikapupura kuti uyu Mwanakomana waMwari.
\s	Vadzidzi vekutanga
\p
\v	35	Ava mangwanazve Johwani waiva amire, nevaviri vevadzidzi vake;
\v	36	zvino wakatarisa Jesu achifamba-famba, akati: Tarirai Gwayana raMwari.
\v	37	Vadzidzi vaviri ndokumunzwa achitaura, ndokutevera Jesu.
\v	38	Zvino Jesu atendeuka wakavaona vachitevera, akati kwavari: Munotsvakei? Vakati kwaari: Rabhi (ndokuti kana zvichishandurwa, Mudzidzisi) munogarepi?
\v	39	Akati kwavari: Uyai muone. Vakauya vakaona paaigara; ndokugara naye zuva iroro; raiva riri awa rinenge regumi.
\v	40	Andiriya munin'ina waSimoni Petro waiva umwe wevaviri vaiva va zvinzwa naJohwani vakamutevera.
\p
\v	41	Iye wakatanga kuwana mukoma wake chaiye Simoni, akati kwaari: Tamuwana Mesiasi; ndiko kuti kana zvichishandurwa, Kristu.
\v	42	Zvino akamuisa kuna Jesu. Jesu ndokuti amutarira akati: Iwe uri Simoni mwanakomana waJona; iwe uchanzi Kefasi (zvinoshandurwa  kunzi Petro).
\p
\v	43	Ava mangwana Jesu akada kubudira kuGarirea, ndokuwana Firipi, ndokuti kwaari: Nditevere.
\v	44	Zvino Firipi waiva ari weBhetisaidha, muguta raAndiriya naPetro.
\v	45	Firipi akawana Nataniyeri, ndokuti kwaari: Tamuwana Mozisi waakanyora nezvake pamurairo, nevaporofita, Jesu weNazareta, mwanakomana waJosefa.
\v	46	Nataniyeri ndokuti kwaari: Chinhu chakanaka chinogona kubva muNazareta here? Firipi akati kwaari: Uya uone.
\v	47	Jesu wakaona Nataniyeri achiuya kwaari, ndokuti pamusoro pake: Tarira muIsraeri wechokwadi, musina kunyengera maari.
\v	48	Nataniyeri akati kwaari: Mandizivirepi? Jesu akapindura, akati kwaari: Firipi asati akudana, pawanga uri munyasi memuonde, ndakuona.
\v	49	Nataniyeri akapindura ndokuti kwaari: Rabhi, imwi muri Mwanakomana waMwari, imwi muri Mambo waIsraeri.
\v	50	Jesu akapindura ndokuti kwaari: Unotenda nokuti ndati kwauri: Ndakuona munyasi memuonde. Uchaona zvinhu zvikuru kune izvi.
\v	51	Zvino akati kwaari: Zvirokwazvo, zvirokwazvo, ndinoti kwamuri: Kubva ikozvino muchaona denga razaruka, nevatumwa vaMwari vachikwira nekuburukira pamusoro peMwanakomana wemunhu.
\c	10
\s	Mufudzi wakanaka
\p
\v	1	Zvirokwazvo,zvirokwazvo, ndinoti kwamuri: Asingapindi napamukova mudanga remakwai, asi anokwira nekumwe, ndiye mbavha negororo.
\v	2	Zvinoanopinda nepamukova mufudzi wemakwai.
\v	3	Murindiwemukova anomuzarurira, nemakwai anonzwa inzwi rake, uye anodana makwai ake nezita, nekuatungamirira kunze.
\v	4	Uyekana abudisa makwai ake, anoatungamirira; nemakwai anomutevera, nokuti anoziva inzwi rake.
\v	5	Asimweni haangatongomuteveri, asi anomutiza; nokuti haazivi inzwi revaeni.
\v	6	Jesuwakareva dimikira iri kwavari; asi ivo havana kunzwisisa kuti zvinhui zvaakataura kwavari.
\p
\v	7	ZvinoJesu akati kwavarizve: Zvirokwazvo, zvirokwazvo, ndinoti kwamuri: Ini ndiri mukova wemakwai;
\v	8	vosevakanditangira kuuya imbavha nemakororo, asi makwai haana kuvanzwa.
\v	9	Inindiri mukova; kana munhu achipinda neni, achaponeswa, achapinda nekubuda, nekuwana mafuro.
\v	10	Mbavha haiuyi asi kungozoba nekuuraya nekuparadza; ini ndakauya, kuti vave neupenyu, uye vave ne hunopfachukira.
\p
\v	11	Ini ndiri mufudzi wakanaka. Mufudzi wakanaka anoradzikira pasi makwai upenyu hwake.
\v	12	Asi muricho, asati ari mufudzi, makwai asati ari ake pachake, anoona bumhi richiuya, akasiya makwai, ndokutiza; bumhi rinoabata, nekuparadzira makwai.
\v	13	Muricho anotiza nokuti muricho, uye haana hanya nemakwai.
\p
\v	14	Ini ndiri mufudzi wakanaka, uye ndinoziva angu, ndinozikanwa neangu.
\v	15	Baba sezvavanondiziva, neni ndinoziva Baba; zvino ndinoradzikira pasi makwai upenyu hwangu.
\v	16	Nemamwe makwai ndinawo, asati ari edanga rino. Naiwo ndinofanira kuuya nawo, achanzwa inzwi rangu; uye rive boka rimwe, mufudzi umwe.
\p
\v	17	Nekuda kwaizvozvo Baba vanondida, nokuti ini ndinoradzika upenyu hwangu pasi, kuti ndihutorezve.
\v	18	Hakuna angahutora kubva kwandiri, asi ini ndinohuradzika pasi pachangu. Simba ndinaro rekuhuradzika pasi, uye simba ndinaro rekuhutorazve. Uyu murairo ndakaugamuchira kuna Baba vangu.
\p
\v	19	Naizvozvo kukavapozve kupesana pakati pevaJudha nekuda kwemashoko awa.
\v	20	Vazhinji vavo vakati: Ane dhimoni uye anopenga; munomuteererei?
\v	21	Vamwe vakati: Mashoko awa haasi eane dhimoni; ko dhimoni ringagona kusvinudza meso emapofu here?
\s	Jesu anoudza vaJudha kuti ndiye Kristu
\p
\v	22	Zvino paiva nemutambo wekuvandudza paJerusarema, chaiva chando;
\v	23	Jesu ndokufamba-famba mutembere muberere raSoromoni.
\v	24	Zvino vaJudha vakamukomba, vakati kwaari: Kusvika rinhi uchigara wakaremberedza mweya wedu? Kana uri Kristu iwe, tiudze pachena.
\v	25	Jesu akavapindura  akati: Ndakakuudzai, asi hamuna kutenda; mabasa andinoita ini muzita raBaba vangu ndiwo anopupura nezvangu;
\v	26	asi imwi hamutendi; nokuti hamusi vemakwai angu, sezvandakareva kwamuri.
\v	27	Makwai angu anonzwa inzwi rangu, neni ndinoaziva, uye anonditevera;
\v	28	uye ini ndinoapa upenyu husingaperi; uye haachatongoparari nekusingaperi, uye hakuna umwe achaabvuta muruoko rwangu.
\v	29	Baba vangu vakandipa  iwo vakuru kune vose; uye hakuna anogona ku abvuta muruoko rwaBaba vangu.
\v	30	Ini naBaba tiri umwe.
\p
\v	31	Naizvozvo vaJudha vakanongazve mabwe, kuti vamutake.
\v	32	Jesu akavapindura  akati: Ndakakuratidzai mabasa mazhinji akanaka kubva kuna Baba vangu; nderipi remabasa awa ramunonditakira?
\v	33	VaJudha vakamupindura vachiti: Hatikutakiri basa rakanaka, asi kunyomba; uye nokuti iwe uri munhu unozviita Mwari.
\v	34	Jesu akavapindura  akati: Hazvina kunyorwa here mumurairo wenyu,  zvichinzi: Ini ndakati: Muri vamwari?
\v	35	Kana akavaidza vamwari, ivo shoko raMwari rakasvika kwavari, uye rugwaro harwugoni kuputswa;
\v	36	imwi munoti kune uyo Baba vakamuita mutsvene vakamutuma panyika: Unonyomba, nokuti ndati: Ndiri Mwanakomana waMwari?
\v	37	Kana ndisingaiti mabasa aBaba vangu, musanditenda.
\v	38	Asi kana ndichi aita, kunyange musingatendi ini, tendai mabasa; kuti muzive nekutenda kuti Baba  vari mandiri, neni mavari.
\v	39	Zvino vakatsvakazve kumubata; asi wakabuda paruoko rwavo.
\s	Jesu anondogara mhiri kwaJoridhani
\p
\v	40	Zvino akaendazve mhiri kwaJoridhani kunzvimbo Johwani kwaaibhabhatidza pakutanga; ndokugarapo.
\v	41	Zvino vazhinji vakauya kwaari vakati: Johwani haana kuita chiratidzo, asi chose Johwani chaakareva pamusoro peuyu chaiva chokwadi.
\v	42	Vazhinji ndokutenda kwaari ipapo.
\c	11
\s	Jesu anomutsa Razaro
\p
\v	1	Kwaivaneumwe wairwara,  wainzi Razaro weBhetaniya, mumusha waMaria nemukoma wake Marita.
\v	2	Waivaiye Maria wakazodza Ishe nemafuta, akapusika tsoka dzake nevhudzi rake, hanzvadzi yake Razaro waiva achirwara.
\v	3	Naizvozvohanzvadzi dzakatumira kwaari dzichiti: Ishe, tarirai uyo wamunoda anorwara.
\v	4	Jesuwakati anzwa akati: Ukosha uhu hahusviki murufu, asi ndehwembiri yaMwari, kuti Mwanakomana waMwari arumbidzwe nahwo.
\v	5	ZvinoJesu waiva achida Marita nemunin'ina wake naRazaro.
\v	6	Naizvozvowakati anzwa kuti anorwara, ipapo akagara mazuva maviri panzvimbo paaiva ari.
\v	7	Shurekweizvozvo wakati kuvadzidzi: Hendeizve kuJudhiya.
\v	8	Vadzidzivakati kwaari: Rabhi, vaJudha vachangobva kutsvaka kukutakai nemabwe; zvino moendazve ikoko here?
\v	9	Jesuakapindura  akati: Hapana maawa gumi nemaviri masikati here? Kana munhu achifamba masikati, haagumburwi, nokuti anoona chiedza chenyika ino.
\v	10	Asi kana munhu achifamba usiku, anogumburwa, nokuti hamuna chiedza maari.
\p
\v	11	Wakataura zvinhu izvi, shure kweizvozvo ndokuti kwavari: Shamwari yedu Razaro yarara; asi ndinoenda kuti ndimumutse.
\v	12	Naizvozvo vadzidzi vake vakati: Ishe, kana arere, achanaya.
\v	13	Asi Jesu wakareva zverufu rwake; asi ivo vakafunga kuti anoreva zvekuzorora kwehope.
\v	14	Naizvozvo ipapo Jesu akavaudza pachena: Razaro wafa.
\v	15	Zvino ndinofara nekuda kwenyu kuti ndaiva ndisipo, kuti mugotenda; asi hendei kwaari.
\v	16	Naizvozvo Tomasi, wainzi Dhidhimo, wakati kuvadzidzi pamwe na ye: Hendei isuwo kuti tinofa naye.
\p
\v	17	Zvino Jesu wakati achisvika, akawana atova muguva mazuva mana.
\v	18	Zvino Bhetaniya raiva riri pedo neJerusarema, masitadhiya anenge gumi nemashanu kubva  ipapo;
\v	19	nevazhinji vevaJudha vaiva vauya kuna Marita naMaria, kuti vavanyaradze pamusoro pehanzvadzi yavo.
\v	20	Zvino Marita wakati anzwa kuti Jesu wouya, akaenda kunomuchingamidza; asi Maria wakagara mumba.
\v	21	Marita ndokuti kuna Jesu: Ishe, dai maiva pano, hanzvadzi yangu ingadai isina kufa.
\v	22	Asi naikozvino ndinoziva kuti zvipi zvazvo zvamunokumbira kuna Mwari, Mwari achakupai.
\v	23	Jesu akati kwaari: Hanzvadzi yako ichamukazve.
\v	24	Marita akati kwaari: Ndinoziva kuti achamukazve pakumuka nezuva rekupedzisira.
\v	25	Jesu akati kwaari: Ndini kumuka neupenyu; anotenda kwandiri, kunyange akafa, achararama;
\v	26	uye umwe neumwe anorarama uye anotenda kwandiri, haangatongofi nekusingaperi. Unotenda izvi here?
\v	27	Akati kwaari: Hongu, Ishe; ini ndinotenda kuti ndimwi Kristu, Mwanakomana waMwari, waizouya panyika.
\p
\v	28	Zvino wakati areva izvi akaenda, akanodana Maria munin'ina wake pachivande, akati: Mudzidzisi wasvika, anokudana.
\v	29	Iye wakati achingo zvinzwa, akakurumidza kusimuka akaenda kwaari.
\v	30	Zvino Jesu waiva asati asvika pamusha, asi waiva ari panzvimbo Marita paakamuchingamidza.
\v	31	Naizvozvo vaJudha vaiva vanaye mumba vachimunyaradza, vakati vachiona Maria kuti wakasimuka nekukurumidza achibuda, vakamutevera vachiti: Anoenda kuguva kuti acheme ikoko.
\p
\v	32	Zvino Maria, wakati achisvika paiva pana Jesu, achimuona, akawira patsoka dzake, achiti kwaari: Ishe, dai maiva pano, hanzvadzi yangu ingadai isina kufa.
\v	33	Naizvozvo Jesu wakati achimuona achichema, vaJudhawo vachichema vaiva vauya naye, akagomera mumweya, akazvitambudza,
\v	34	akati: Mamuradzikepi? Vakati kwaari: Ishe, uyai muone.
\v	35	Jesu akachema misodzi.
\v	36	Zvino vaJudha vakati: Tarirai kuti waimuda sei.
\v	37	Asi vamwe vavo vakati: Uyu wakasvinudza meso ebofu, haagoni kuita here kuti uyuwo asafa?
\p
\v	38	Naizvozvo Jesu wakagomerazve mukati make asvika paguva. Zvino raiva bako, nebwe raiva rakaradzikwa pamusoro paro.
\v	39	Jesu akati: Bvisai ibwe. Marita hanzvadzi yewakafa akati kwaari: Ishe, wotonhuhwa; nokuti ane mazuva mana.
\v	40	Jesu akati kwaari: Handina kutaura here kwauri, kuti kana ukatenda, uchaona kubwinya kwaMwari?
\v	41	Naizvozvo vakabvisa ibwe, paiva paradzikwa wakafa. Jesu ndokusimudzira meso kumusoro, ndokuti: Baba, ndinokuvongai kuti mandinzwa.
\v	42	Asi ini ndanga ndichiziva kuti munondinzwa nguva dzose; asi nekuda kwechaunga chakakomberedza ndareva, kuti vatende kuti imwi makandituma.
\v	43	Zvino wakati areva izvozvi, akadanidzira nenzwi guru,  akati: Razaro, buda!
\v	44	Uyo waiva afa ndokubuda, akasungwa makumbo nemaoko nemicheka yeguva, nechiso chake chakapombwa nemucheka wekumeso. Jesu akati kwavari: Musunungurei, mumurege aende.
\p
\v	45	Naizvozvo vazhinji vevaJudha, vaiva vauya kuna Maria vakati vaona Jesu zvaakaita, vakatenda kwaari.
\v	46	Asi vamwe vavo vakaenda kuvaFarisi, ndokuvaudza zvinhu Jesu zvaaiva aita.
\p
\v	47	Naizvozvo vapristi vakuru nevaFarisi vakaunganidza dare remakurukota, vakati: Todini? Nokuti uyu munhu anoita zviratidzo zvizhinji.
\v	48	Kana tikamurega akadaro, vose vachatenda kwaari; nevaRoma vachauya vakatora zviri zviviri nzvimbo nerudzi rwedu.
\v	49	Asi umwe wavo, Kayafasi, waiva ari mupristi mukuru gore iroro, akati kwavari: Hamuzivi chinhu imwi,
\v	50	uye hamurangariri kuti zvakatinakira kuti munhu umwe afire vanhu, uye rudzi rwose rurege kuparara.
\v	51	Asi haana kureva izvi pachake, asi zvaaiva ari mupristi mukuru gore iro, wakaporofita kuti Jesu waizofira rudzi urwo,
\v	52	uye kwete rudzi urwo rwega, asi kutiwo aunganidze vana vaMwari vakapararira vave umwe.
\v	53	Zvino kubva pazuva iro vakarangana kuti vamuuraye.
\p
\v	54	Naizvozvo Jesu haana kuzombofamba pachena pakati pevaJudha, asi wakabvapo akaenda kunyika iri pedo nerenje, kuguta rainzi Efuremu, ndokugarako nevadzidzi vake.
\p
\v	55	Zvino pasika yevaJudha yaiva yaswedera; vazhinji ndokubuda mumaruwa vakakwira kuJerusarema pasika isati yasvika, kuti vazvichenure.
\v	56	Naizvozvo vakatsvaka Jesu, vakataurirana vamire mutembere,  vachiti: Munofungei? Kuti haangatongouyi kumutambo here?
\v	57	Zvino vose vapristi vakuru nevaFarisi vaiva vapa murairo kuti kana kune anoziva kwaari, azivise, kuti vamubate.
\c	12
\s	Maria anozodza tsoka dzaJesu nemafuta
\p
\v	1	Zvinomazuva matanhatu pasika isati  yasvika Jesu wakasvika Bhetaniya, paiva naRazaro waiva afa, waakamutsa kubva kuvakafa.
\v	2	Naizvozvovakamuitira chirairo ipapo, uye Marita waishandira; naRazaro waiva ari umwe wevaiva vagere naye pakudya.
\p
\v	3	ZvinoMaria akatora paundi yemafuta enaridho amene, ane mutengo mukuru, akazodza tsoka dzaJesu, akapusika tsoka dzake nevhudzi rake; imba ikazadzwa nekunhuhwira kwemafuta.
\v	4	Naizvozvoumwe wevadzidzi vake, Judhasi Isikariyoti waSimoni waiva achazomutengesa, akati:
\v	5	Mafutaawa aregerei kutengeswa nemadhenario mazana matatu, akapiwa varombo?
\v	6	Wakarevawoizvi, kwete kuti wakava nehanya nevarombo, asi nokuti waiva mbavha, uye waiva nechikwama, achitakura zvaiiswa mo.
\v	7	NaizvozvoJesu wakati: Muregei; wamachengetedzera zuva rekuvigwa kwangu.
\v	8	Nokutivarombo munavo nguva dzose, asi ini hamuneni nguva dzose.
\p
\v	9	Naizvozvochaunga chikuru chevaJudha chakaziva kuti aripo; ndokuuya kwete nekuda kwaJesu chete, asi kuti vaonewo Razaro, waaiva amutsa kubva kuvakafa.
\v	10	Asi vapristi vakuru vakarangana kuti vauraye Razarowo;
\v	11	nokuti nekuda kwake vazhinji vevaJudha vaibva, vachitenda kuna Jesu.
\s	Jesu anogamuchirwa paJerusarema
\p
\v	12	Chifume chaunga chikuru chaiva chauya kumutambo, chakati chanzwa kuti Jesu anouya kuJerusarema,
\v	13	vakatora matavi emichindwe, vakabuda ku nomuchingamidza, vakadanidzira  vachiti: Hosana! Wakaropafadzwa anouya muzita raIshe, Mambo waIsraeri.
\v	14	Zvino Jesu awana dhongwana, akagara pamusoro paro, sezvazvakanyorwa  zvichinzi:
\v	15	Usatya, mukunda weZiyoni; tarira, Mambo wako anouya, agere pamusoro pedhongwana rembongoro.
\v	16	Vadzidzi vake havana kunzwisisa zvinhu izvi pakutanga; asi Jesu wakati akudzwa, ipapo vakazorangarira kuti zvinhu izvi zvaiva zvakanyorwa pamusoro pake, uye vaiva vamuitira zvinhu izvi.
\v	17	Naizvozvo chaunga chaiva naye paakadana Razaro kuti abude muguva, nekumumutsa kubva kuvakafa, chakapupura.
\v	18	Saka chaunga chakamuchingamidzawo, nokuti vaiva vanzwa kuti wakaita chiratidzo ichochi.
\v	19	Naizvozvo vaFarisi vakataurirana,  vachiti: Munoona kuti hamubatsiri chinhu; tarirai nyika inomutevera.
\s	Jesu anovaudza zverufu rwake nekukudzwa kwake
\p
\v	20	Zvino kwaiva nevamwe vaGiriki pakati pevaiva vakwira kuti vanonamata kumutambo;
\v	21	ava ndokuuya kuna Firipi aibva Bhetisaidha reGarirea, vakamukumbira vachiti: Ishe, tinoda kuona Jesu.
\v	22	Firipi akasvika akaudza Andiriya; uye Andiriya naFiripi vakaudzazve Jesu.
\v	23	Jesu ndokuvapindura achiti: Awa rasvika rekuti Mwanakomana wemunhu akudzwe.
\v	24	Zvirokwazvo, zvirokwazvo, ndinoti kwamuri: Kunze kwekuti tsanga yegorosi yawira muvhu ikafa, iyo inogara iri yega; asi kana ikafa, inobereka chibereko chakawanda.
\v	25	Anoda upenyu hwake acharasikirwa nahwo; neanovenga upenyu hwake panyika ino achahuchengetedza kusvika kuupenyu husingaperi.
\v	26	Kana munhu achindishandira, ngaanditevere; nepandiri ini, achavapowo muranda wangu. Uye kana munhu achindishandira, Baba vachamukudza.
\p
\v	27	Ikozvino mweya weupenyu wangu unotambudzika; zvino ndichatii? Baba, ndiponesei paawa rino. Asi nekuda kweizvi ndasvika paawa rino.
\v	28	Baba, kudzai zita renyu. Naizvozvo inzwi rakauya richibva kudenga,  richiti: Nda rikudzawo, uye ndicha rikudzazve.
\v	29	Naizvozvo chaunga chaiva chimire chichi zvinzwa chakati: Kwatinhira. Vamwe vakati: Mutumwa wataura naye.
\v	30	Jesu akapindura akati: Inzwi iri harina kuuya nekuda kwangu, asi nekuda kwenyu.
\v	31	Ikozvino pane mutongo wenyika ino; ikozvino mutungamiriri wenyika ino achadzingirwa panze.
\v	32	Neni, kana ndasimudzwa panyika, ndichakwevera vose kwandiri.
\v	33	Wakarevawo izvi achiratidza kuti waizofa nerufu rwakadini.
\p
\v	34	Chaunga chakamupindura  chichiti: Isu takanzwa pamurairo kuti Kristu achagara nekusingaperi; zvino imwi moreva sei kuti: Mwanakomana wemunhu anofanira kusimudzwa? Ndiani uyu Mwanakomana wemunhu?
\v	35	Naizvozvo Jesu wakati kwavari: Pachine chinguvana chiedza chichinemwi. Fambai muchine chiedza, zvimwe rima ringakukundai; uye anofamba murima haazivi kwaanoenda.
\v	36	Muchine chiedza, tendai kuchiedza, kuti muve vana vechiedza. Jesu wakareva zvinhu izvi, akabva, akazvivanza kwavari.
\p
\v	37	Kunyange aiva aita zviratidzo zvizhinji kudai pamberi pavo, havana kutenda kwaari;
\v	38	kuti shoko raIsaya muporofita rizadziswe, raakareva  achiti: Ishe, ndiani wakatenda mharidzo yedu? Neruoko rwaIshe rwakazarurirwa kuna ani?
\v	39	Naizvozvo vaiva vasingagoni kutenda, nokuti Isaya wakatizve:
\v	40	Wakapofumadza meso avo, akaomesa moyo wavo; kuti varege kuona nemeso kana kunzwisisa nemoyo, vagotendeuka, ndigovaporesa.
\v	41	Isaya wakareva zvinhu izvi, paakaona kubwinya kwake, ndokutaura pamusoro pake.
\v	42	Asi kunyange zvakadaro, vazhinji vevatongiwo vakatenda kwaari; asi nekuda kwevaFarisi vaiva vasingabvumi, kuti varege kubudiswa musinagoge;
\v	43	nokuti vakada rukudzo rwevanhu kupfuura rukudzo rwaMwari.
\p
\v	44	Zvino Jesu wakadanidzira akati: Anotenda kwandiri, haatendi kwandiri, asi kune wakandituma.
\v	45	Neanoona ini, anoona wakandituma.
\v	46	Ini ndakauya ndiri chiedza panyika, kuti ani nani anotenda kwandiri arege kugara murima.
\v	47	Uye kana ani nani achinzwa mashoko angu akasatenda, handimutongi ini; nokuti handina kuuya kuti nditonge nyika, asi kuti ndiponese nyika.
\v	48	Uyo anondiramba asingagamuchiri mashoko angu, ane anomutonga; shoko randakareva, ndiro richamutonga nezuva rekupedzisira.
\v	49	Nokuti ini handina kureva zvemusoro wangu, asi Baba vakandituma, ndivo vakandipa murairo, zvandichareva nezvandichataura.
\v	50	Uye ndinoziva kuti murairo wavo upenyu husingaperi; naizvozvo ini zvandinotaura, saBaba zvavakataura kwandiri, saizvozvo ndinotaura.
\c	13
\s	Jesu anoshambidza tsoka dzevadzidzi vake
\p
\v	1	Zvinomutambo wepasika usati wasvika, Jesu woziva kuti awa rake rasvika kuti abve munyika ino, aende kuna Baba, ada vake vari munyika, wakavada kusvika pamagumo.
\v	2	Zvinochirairo chakati chaitika, dhiabhorosi atoisa mumoyo maJudhasi Isikariyoti, waSimoni, kuti amutengese,
\v	3	Jesuachiziva kuti Baba vakapa zvinhu zvose mumaoko, uye kuti wakabva kuna Mwari uye anoenda kuna Mwari,
\v	4	akasimukakubva pachirairo, akabvisa nguvo, akatora mucheka akazvimonera.
\v	5	Shurekwaizvozvi wakadira mvura mundiro, ndokutanga kushambidza tsoka dzevadzidzi, nekupusika nemucheka waaiva akamonerwa nawo.
\v	6	Naizvozvowakasvika kuna Simoni Petro; iye ndokuti kwaari: Ishe, imwi moshambidza tsoka dzangu here?
\v	7	Jesuakapindura ndokuti kwaari: Chandinoita ini, iwe hauzivi ikozvino; asi uchaziva shure kweizvi.
\v	8	Petroakati kwaari: Hamungatongoshambidzi tsoka dzangu nekusingaperi. Jesu akamupindura  akati: Kana ndisingakushambidzi, hauna mugove neni.
\v	9	SimoniPetro akati kwaari: Ishe, kwete tsoka dzangu dzega, asi maokowo nemusoro.
\v	10	Jesu akati kwaari: Wakashambidzwa haashaiwi  chinhu kunze kwekushamba tsoka, asi wakachena chose; uye imwi makachena asi kwete mose.
\v	11	Nokuti waiva achiziva uyo waizomutengesa; nekuda kwaizvozvi wakati: Hamuna kuchena mose.
\p
\v	12	Naizvozvo ashambidza tsoka dzavo, wakatora nguvo dzake, agarazve pakudya, akati kwavari: Munoziva zvandaita kwamuri here?
\v	13	Imwi munondidaidza  kuti Mudzidzisi, uye Ishe; uye munoreva zvakanaka, nokuti ndini iye.
\v	14	Zvino kana ini, Ishe neMudzidzisi, ndashambidza tsoka dzenyu, imwiwo munofanira kushambidzana tsoka dzenyu.
\v	15	Nokuti ndakupai muenzaniso, kuti nemwi muite ini sezvandaita kwamuri.
\v	16	Zvirokwazvo, zvirokwazvo, ndinoti kwamuri: Muranda haasi mukuru kuna ishe wake, uye wakatumwa haasi mukuru kune wakamutuma.
\v	17	Kana muchiziva zvinhu izvi, makaropafadzwa kana muchizviita.
\p
\v	18	Handitauri maererano nemwi mose; ini ndinoziva vandakasarudza; asi kuti rugwaro ruzadziswe,  rwunoti: Anodya chingwa neni wakandisimudzira chitsitsinho chake.
\v	19	Kubva ikozvino ndinokuudzai zvisati zvaitika, kuti, kana zvichiitika, mugotenda kuti ndini.
\v	20	Zvirokwazvo, zvirokwazvo, ndinoti kwamuri: Anogamuchira ani nani wandinotuma, anogamuchira ini; neanogamuchira ini, anogamuchira wakandituma.
\s	Jesu anovaudza kuti Judhasi achamutengesa
\p
\v	21	Jesu wakati areva izvi akatambudzika mumweya, akapupura akati: Zvirokwazvo, zvirokwazvo, ndinoti kwamuri: Umwe wenyu achanditengesa.
\v	22	Naizvozvo vadzidzi vakatarirana, vasina chokwadi kuti wataura pamusoro paani.
\v	23	Zvino kwaiva kugere pakudya pachifuva chaJesu umwe wevadzidzi vake, Jesu waaida;
\v	24	naizvozvo Simoni Petro akamuninira, kubvunza kuti ndiani waanotaura pamusoro pake.
\v	25	Iyewo achizendamira pachifuva chaJesu, akati kwaari: Ishe, ndiani?
\v	26	Jesu akapindura  akati: Ndiye ini wandichapa chimedu kana ndaseva. Zvino aseva chimedu, akapa Judhasi Isikariyoti waSimoni.
\v	27	Zvino shure kwechimedu, ipapo Satani akapinda maari. Jesu ndokuti kwaari: Zvaunoita, ita uchikurumidza.
\v	28	Asi hakuna kune vaiva vagere pakudya wakaziva kuti wakareverei izvi kwaari.
\v	29	Nokuti vamwe vakafunga kuti, sezvo Judhasi aiva nechikwama, Jesu wakati kwaari: Tenga zvatinoda pamutambo; kana kuti ape varombo chimwe chinhu.
\v	30	Naizvozvo iye akati agamuchira chimedu, akabuda pakarepo; zvino hwaiva huri usiku.
\p
\v	31	Naizvozvo wakati abuda, Jesu akati: Ikozvino Mwanakomana wemunhu wakudzwa, naMwari wakudzwa maari.
\v	32	Kana Mwari akudzwa maari, Mwari achamukudzawo maari pachake, zvino achamukudza pakarepo.
\v	33	Vana vadiki, ndichinemwi chinguva chidiki. Muchanditsvaka, asi sezvandakareva kuvaJudha, kuti: Ini kwandinoenda, imwi hamugoni kuuyako; ndinorevawo kwamuri ikozvino.
\v	34	Murairo mutsva ndinopa kwamuri, kuti mudanane; sezvandakakudai, kuti imwi mudananewo.
\v	35	Pane izvi vose vachaziva kuti muri vadzidzi vangu, kana mune rudo umwe kune umwe.
\p
\v	36	Simoni Petro akati kwaari: Ishe, munoenda kupi? Jesu akamupindura,  akati: Kwandinoenda, haungagoni kunditevera ikozvino; asi uchanditevera pashure.
\v	37	Petro akati kwaari: Ishe, handigoni kukuteverai ikozvino nei? Ndichakuradzikirai upenyu hwangu pasi.
\v	38	Jesu akamupindura,  akati: Ucharadzikira upenyu hwako pasi ini here? Zvirokwazvo, zvirokwazvo, ndinoti kwauri: Jongwe haringatongoriri kusvika wandiramba katatu.
\c	14
\s	Jesu anooneka vadzidzi vake
\p
\v	1	Moyowenyu ngaurege kutambudzika; munotenda kuna Mwari, tendaiwo kwandiri.
\v	2	MumushamaBaba vangu mune dzimba zhinji dzekugara; dai zvisina ku daro, ndingadai ndakakuudzai. Ndinoenda kunokugadzirirai nzvimbo.
\v	3	Zvinondikanokugadzirirai nzvimbo, ndichauyazve ndikugamuchirei kwandiri; kuti apo ini pandiri, imwi muve powo.
\v	4	Uyeini pandinoenda munoziva, nenzira munoziva.
\p
\v	5	Tomasiakati kwaari: Ishe, hatizivi kwamunoenda; ko tinogona kuziva sei nzira?
\v	6	Jesuakati kwaari: Ini ndiri nzira, nechokwadi, neupenyu; hapana anouya kuna Baba, asi nemandiri.
\v	7	Daimaindiziva, maiziva Baba vanguwo; uye kubva ikozvino munovaziva, uye makavaona.
\p
\v	8	Firipiakati kwaari: Ishe, tiratidzei Baba, uye zvakatikwanira.
\v	9	Jesuakati kwaari: Ndava nemwi nguva refu yakadai, hausati wandiziva here, Firipi? Waona ini, waona Baba; zvino unoreva sei  uchiti: Tiratidzei Baba?
\v	10	Hautendi here kuti ini ndiri muna Baba, naBaba vari mandiri? Mashoko andinotaura kwamuri ini, handiatauri pachangu; asi Baba, vanogara mandiri, ndivo vanoita mabasa.
\v	11	Nditendei kuti ndiri muna Baba, naBaba  vari mandiri; kana zvisa kadaro nditendei nekuda kwemabasa amene.
\p
\v	12	Zvirokwazvo, zvirokwazvo, ndinoti kwamuri: Anotenda kwandiri, mabasa ini andinoita iye achaaitawo, uye makuru kune awa achaaita; nokuti ini ndinoenda kuna Baba vangu.
\v	13	Uye chero chipi chamunokumbira muzita rangu, icho ndichachiita, kuti Baba varumbidzwe muMwanakomana.
\v	14	Kana muchikumbira chero chipi muzita rangu, ini ndicha chiita.
\v	15	Kana muchindida, chengetai mirairo yangu.
\p
\v	16	Neni ndichakumbira Baba, naivo vachakupai umwe Munyaradzi, kuti agare nemwi nekusingaperi,
\v	17	Mweya wechokwadi, iyo nyika yausingagoni kugamuchira, nokuti haimuoni, kana kumuziva. Asi imwi munomuziva, nokuti ugere nemwi, uchava mukati menyu.
\v	18	Handingakusii muri nherera; ndichauya kwamuri.
\v	19	Kuchine chinguvana, nenyika haichazondioni; asi imwi muchandiona; nokuti ini ndinorarama, imwiwo muchararama.
\v	20	Nezuva iro imwi muchaziva kuti ndiri muna Baba vangu, nemwi mandiri, neni mamuri.
\v	21	Ane mirairo yangu achiichengeta, ndiye anondida; uye anondida achadikanwa naBaba vangu; neni ndichamuda, uye ndichazviratidza kwaari.
\p
\v	22	Judhasi, kwete Isikariyoti, akati kwaari: Ishe, chii kuti munozozviratidza kwatiri, asi kwete kunyika?
\v	23	Jesu akapindura akati kwaari: Kana munhu achindida, achachengeta shoko rangu, naBaba vangu vachamuda, uye tichauya kwaari, tikaita ugaro naye.
\v	24	Asingandidi, haachengeti mashoko angu; neshoko ramunonzwa harisi rangu, asi raBaba vakandituma.
\p
\v	25	Zvinhu izvozvi ndazvitaura kwamuri ndigere nemwi.
\v	26	Asi Munyaradzi, Mweya Mutsvene, iwo Baba wavachatuma muzita rangu, iye achakudzidzisai zvinhu zvose, uye akuyeudzirei zvose zvandakataura kwamuri.
\p
\v	27	Rugare ndinosiya kwamuri; rugare rwangu ndinopa kwamuri; kwete nyika sezvainopa, ini ndinopa kwamuri. Moyo wenyu ngaurege kutambudzika, kana kutya.
\v	28	Manzwa kuti ini ndati kwamuri: Ndinoenda, uye ndichauya kwamuri. Kana maindida, maifara, nokuti ndati: Ndinoenda kuna Baba; nokuti Baba vangu vakuru kwandiri.
\v	29	Uye ikozvino ndakuudzai zvisati zvaitika; kuti kana zvoitika mungatenda.
\v	30	Handichazotaurizve zvizhinji nemwi; nokuti mutongi wenyika ino anouya, asi haana chinhu kwandiri;
\v	31	asi kuti nyika izive kuti ndinoda Baba, uye Baba sezvavakandiraira, ndinoita saizvozvo. Simukai, ngatibve pano.
\c	15
\s	Muzambiringa nematavi
\p
\v	1	Inindiri muzambiringa wechokwadi, uye Baba vangu murimi.
\v	2	Davirimwe nerimwe  riri mandiri risingabereki chibereko, vanoribvisa; uye rimwe nerimwe rinobereka chibereko, vanorichekerera, kuti riwedzere kubereka chibereko.
\v	3	Imwimatochena neshoko randataura kwamuri.
\v	4	Garaimandiri, neni mamuri. Sedavi risingagoni kubereka chibereko pacharo, kana risingagari mumuzambiringa, saizvozvo kwete nemwi, kana musingagari mandiri.
\v	5	Inindiri muzambiringa, imwi matavi. Anogara mandiri, neni maari, ndiye anobereka chibereko chakawanda; nokuti kunze kwangu hamugoni kuita chinhu.
\v	6	Kanamunhu asingagari mandiri, anoraswa kunze sedavi, ndokusvava, vanoaunganidza, ndokukandira mumoto, apiswe.
\v	7	Kanamuchigara mandiri, nemashoko angu achigara mamuri, muchakumbira chero zvamunoda, uye muchazviitirwa.
\v	8	Babavangu vanokudzwa neizvi, kuti mubereke chibereko chakawanda; uye muchava vadzidzi vangu.
\p
\v	9	Babasezvavakandida, iniwo ndakakudai; garai murudo rwangu.
\v	10	Kana muchichengeta mirairo yangu, muchagara murudo rwangu, seni ndakachengeta mirairo yaBaba vangu, ndinogara murudo rwavo.
\v	11	Zvinhu izvi ndazvitaura kwamuri, kuti mufaro wangu ugare mamuri, uye mufaro wenyu uzare.
\p
\v	12	Uyu ndiwo murairo wangu, kuti mudanane, sezvandakakudai.
\v	13	Hakuna ane rudo rukuru kune urwu, kuti munhu anoradzikira pasi shamwari dzake upenyu hwake.
\v	14	Imwi muri shamwari dzangu, kana muchiita chipi nechipi ini chandinokurairai.
\v	15	Handichakuidziizve varanda, nokuti muranda haazivi ishe wake chaanoita; asi ndakuidzai shamwari; nokuti zvose zvandakanzwa naBaba vangu, ndakakuzivisai.
\v	16	Imwi hamuna kundisarudza, asi ini ndakakusarudzai, ndikakugadzai, kuti imwi muende mubereke chibereko, uye chibereko chenyu chigare; kuti chipi nechipi chamunokumbira kuna Baba muzita rangu, vakupei.
\v	17	Izvi zvinhu ndinokurairai, kuti mudanane.
\p
\v	18	Kana nyika ichikuvengai, muzive kuti yavenga ini isati  yakuvengai imwi.
\v	19	Dai maiva venyika, nyika yaida zvayo pachayo; asi nokuti hamusi venyika, asi ini ndakakusarudzai kubva panyika, naizvozvo nyika inokuvengai.
\v	20	Rangarirai shoko ini randakareva kwamuri: Muranda haasi mukuru kuna ishe wake. Kana vakashusha ini, vachashusha imwiwo; kana vakachengeta shoko rangu vachachengeta renyuwo.
\v	21	Asi izvi zvose vachakuitirai nekuda kwezita rangu, nokuti havamuzivi wakandituma.
\v	22	Dai ndisina kuuya ndikataura kwavari, vangadai vasina chivi; asi ikozvino havana manzvengero pachivi chavo.
\v	23	Anondivenga, anovenga Baba vanguwo.
\v	24	Dai ndisina kuita pakati pavo mabasa asina umwe wakaaita, vangadai vasina chivi; asi ikozvino vakaona ndokuvenga zvose ini naBaba vangu.
\v	25	Asi kuti shoko rizadziswe rakanyorwa pamurairo wavo, rinoti: Vakandivenga pasina chikonzero.
\p
\v	26	Asi kana Munyaradzi auya, ini wandichatumira kwamuri kubva kuna Baba, Mweya wechokwadi, unobuda kuna Baba, uyu achapupura nezvangu.
\v	27	Nemwiwo muchapupura, nokuti maiva neni kubva pakutanga.
\c	16
\s	Jesu anovaudza nezvematambudziko anouya
\p
\v	1	Zvinhuizvi ndataura kwamuri, kuti murege kugumburwa.
\v	2	Vachakubudisaimumasinagoge; hongu nguva inouya, apo umwe neumwe anokuurayai achafunga kuti anoitira Mwari basa.
\v	3	Uyezvinhu izvi vachazviita kwamuri, nokuti havana kuziva Baba kana ini.
\v	4	Asizvinhu izvi ndataura kwamuri, kuti kana nguva yasvika, muzvirangarire kuti ini ndakakuudzai. Asi zvinhu izvi handina kuzvireva kwamuri kubva pakutanga, nokuti ndaiva nemwi.
\p
\v	5	Asiikozvino ndinoenda kune wakandituma, uye hakuna umwe wenyu anondibvunza,  achiti: Munoenda kupi?
\v	6	Asinokuti ndareva zvinhu izvi kwamuri, kusuruvara kwazadza moyo wenyu.
\v	7	Asiini ndinokuudzai chokwadi: Zvakanaka kwamuri kuti ini ndiende; nokuti kana ndisingaendi, Munyaradzi haazouyi kwamuri; asi kana ndikaenda, ndichamutumira kwamuri.
\v	8	Zvinokana asvika, iye achapwisa nyika nezvechivi, uye nezvekururama, uye nezvemutongo;
\v	9	zvechivi,nokuti havatendi kwandiri;
\v	10	uye zvekururama, nokuti ndinoenda kuna Baba vangu, uye hamuchazondionizve;
\v	11	uye zvemutongo, nokuti mutungamiriri wenyika ino watongwa.
\p
\v	12	Ndichine zvinhu zvizhinji zvekutaura kwamuri, asi hamugoni kuzvitakura ikozvino;
\v	13	asi kana iye asvika, Mweya wechokwadi, achakutungamirirai kuchokwadi chose; nokuti haazozvitauriri pachake, asi choga choga chaanonzwa achataura, uye achakuzivisai zvinhu zvinouya.
\v	14	Iye achandirumbidza, nokuti achatora pane zvangu, uye acha zvizivisa kwamuri.
\v	15	Zvose Baba zvavanazvo, ndezvangu; ndokusaka ndichiti achatora pane zvangu, agozivisa kwamuri.
\p
\v	16	Kwechinguvana uye hamuchandioni, uye kwechinguvanazve muchandiona, nokuti ini ndinoenda kuna Baba.
\v	17	Zvino  vamwe vevadzidzi vake vakataurirana  vachiti: Chii ichi chaanoreva kwatiri: Kwechinguvana, hamuchandioni; uyezve kwechinguvana muchandiona; uye: Nokuti ini ndinoenda kuna Baba?
\v	18	Naizvozvo vakati: Chii ichi chaanoreva: Chinguvana? Hatizivi chaanoreva.
\p
\v	19	Zvino Jesu waiziva kuti vaiva vachishuva kumubvunza, akati kwavari: Munobvunzana pamusoro pezvizvi here kuti ndati: Kwechinguvana hamuchandioni, uyezve kwechinguvana muchandiona?
\v	20	Zvirokwazvo, zvirokwazvo, ndinoti kwamuri: Imwi muchachema nekurira, asi nyika ichafara; uye imwi muchava nekusuruvara, asi kusuruvara kwenyu kuchava mufaro.
\v	21	Mukadzi kana achisununguka ane marwadzo, nokuti awa rake rasvika; asi kana angopona mucheche, haacharangaririzve marwadzo, nekufara kuti munhu waponwa panyika.
\v	22	Naizvozvo nemwi ikozvino mune kusuruvara; asi ndichazokuonaizve, nemoyo wenyu uchafara; uye hakuna munhu anokutorerai mufaro wenyu.
\p
\v	23	Zvino nezuva iro hamuchazondibvunzi chinhu. Zvirokwazvo, zvirokwazvo, ndinoti kwamuri: Chipi nechipi chamuchakumbira kuna Baba muzita rangu vachakupai.
\v	24	Kusvika ikozvino hamuna kukumbira chinhu muzita rangu; kumbirai, uye muchagamuchira, kuti mufaro wenyu uzadzwe.
\v	25	Zvinhu izvi ndataura kwamuri mumadimikira; nguva inouya apo ndisingazotaurizve kwamuri nemadimikira, asi ndichakuudzai pachena nezvaBaba.
\p
\v	26	Pazuva iro muchakumbira muzita rangu; uye handirevi kwamuri kuti ini ndichakukumbirirai kuna Baba;
\v	27	nokuti Baba pachavo vanokudai, nokuti imwi makandida, mukatenda kuti ini ndakabuda kuna Mwari.
\v	28	Ndakabuda kuna Baba, uye ndakauya panyika; ndinobvazve panyika, uye ndinoenda kuna Baba.
\p
\v	29	Vadzidzi vake vakati kwaari: Tarirai ikozvino motaura pachena, uye munotaura pasina dimikira.
\v	30	Zvino tinoziva kuti munoziva zvinhu zvose, uye hamutsvaki kuti munhu akubvunzei; neizvozvi tinotenda kuti makabuda kuna Mwari.
\v	31	Jesu akavapindura  akati: Ikozvino munotenda here?
\v	32	Tarirai, awa rinouya, hongu ikozvino rasvika, rekuti muchaparadzirwa, umwe neumwe kune zvake, uye mundisiye ndega; izvo handisi ndega, nokuti Baba vaneni.
\v	33	Ndareva zvinhu izvi kwamuri, kuti muve nerugare mandiri. Munyika muchava nedambudziko; asi tsungai moyo, ini ndakakunda nyika.
\c	17
\s	Munyengetero waJesu
\p
\v	1	Jesuwakataura zvinhu izvi, ndokusimudzira meso ake kudenga, akati: Baba, awa rasvika; kudzai Mwanakomana wenyu, kuti Mwanakomana wenyuwo akukudzei;
\v	2	sezvomakamupa simba pamusoro penyama yose, kuti vose vamakamupa, avape upenyu husingaperi.
\v	3	Uyeuhu upenyu husingaperi, kuti vakuzivei imwi Mwari woga wechokwadi, naJesu Kristu wamakatuma.
\v	4	Inindakakukudzai panyika; ndapedza basa ramakandipa kuti ndiite;
\v	5	uyeikozvino ndikudzei, imwi Baba, kwamuri pachenyu nerukudzo rwandaiva narwo  ndinemwi nyika isati yavapo.
\p
\v	6	Ndaratidzazita renyu kuvanhu vamakandipa kubva munyika; vaiva vari venyu, uye makavapa ini; uye vakachengeta shoko renyu.
\v	7	Ikozvinovoziva kuti zvose-zvose zvamakandipa, zvinobva kwamuri;
\v	8	nokutindakapa kwavari mashoko amakandipa; uye ivo vakagamuchira, vakaziva zvirokwazvo kuti ndakabuda kwamuri, uye vakatenda kuti imwi makandituma.
\p
\v	9	Inindinokumbirira ivo; handikumbiriri nyika, asi avo vamakandipa, nokuti ndevenyu;
\v	10	uye zvose zvangu ndezvenyu, nezvenyu ndezvangu; uye ndakakudzwa mavari.
\v	11	Uye handichisiri munyika, asi ava vari munyika; uye ini ndinouya kwamuri. Baba vatsvene, vachengetei muzita renyu vamakandipa, kuti vave vamwe, sesu.
\v	12	Pandaiva navo munyika, ini ndaivachengeta muzita renyu; avo vamakandipa, ndikachengetedza, uye hapana umwe wavo wakarasika, kunze kwemwanakomana wekuraswa, kuti rugwaro rwuzadziswe.
\v	13	Asi ikozvino ndinouya kwamuri, uye zvinhu izvi ndinotaura munyika, kuti vave nemufaro wangu wakazadziswa mavari.
\v	14	Ini ndakavapa shoko renyu, uye nyika yakavavenga, nokuti havasi venyika, seni ndisiri wenyika.
\v	15	Handikumbiri kuti muvabvise panyika, asi kuti muvachengete pane wakaipa.
\v	16	Havasi venyika, seni ndisiri wenyika.
\v	17	Vaitei vatsvene muchokwadi chenyu; shoko renyu ichokwadi.
\v	18	Sezvamakandituma munyika, neniwo ndavatuma munyika.
\v	19	Uye ini ndinozviita mutsvene nekuda kwavo, kuti ivowo vaitwe vatsvene muchokwadi.
\p
\v	20	Uye handikumbiriri ava chete, asi naivo vachatenda kwandiri neshoko ravo;
\v	21	kuti vose vave umwe; semwi, Baba, mandiri, neni mamuri; kuti ivowo vave umwe matiri; kuti nyika itende kuti imwi makandituma.
\v	22	Nekubwinya kwamakandipa, ini ndakavapa, kuti vave umwe, sesu tiri umwe.
\v	23	Ini mavari, nemwi mandiri, kuti vapedzeredzwe vave umwe; uye kuti nyika izive kuti imwi makandituma, uye makavada, sezvamakandida.
\p
\v	24	Baba, ndinoda kuti ivowo vamakandipa, vave neni apo pandiri ini, kuti vaone kubwinya kwangu, kwamakandipa, nokuti makandida mavambo enyika asati avapo.
\v	25	Baba vakarurama, nenyika haina kukuzivai, asi ini ndakakuzivai, neava vakaziva kuti imwi makandituma;
\v	26	uye ndakazivisa kwavari zita renyu, uye ndicha rizivisa, kuti rudo rwamakandida narwo ruve mavari, neni mavari.
\c	18
\s	Kusungwa kwaJesu
\p
\v	1	Jesuareva zvinhu izvi wakabudira mhiri kwerukova Kedhironi nevadzidzi vake, paiva nebindu, maakapinda iye nevadzidzi vake.
\p
\v	2	NaJudhasiwo,wakamutengesa, waiva achiziva nzvimbo iyi; nokuti Jesu kazhinji waiunganapo nevadzidzi vake.
\v	3	NaizvozvoJudhasi, atora boka remauto, nemapurisa kubva kuvapristi vakuru nevaFarisi, wakauyapo nemwenje nemarambi nezvombo.
\v	4	NaizvozvoJesu, achiziva zvinhu zvose zvaizomuwira, wakabuda akati kwavari: Ndiani wamunotsvaka?
\v	5	Vakamupindura vakati: Jesu muNazareta. Jesu akati kwavari: Ndini. NaJudhasiwo wakamutengesa waiva amire navo.
\v	6	Zvinowakati achiti kwavari: Ndini; vakasudurukira shure, vakawira pasi.
\v	7	Zvinoakavabvunzazve  achiti: Ndiani wamunotsvaka? Ivo vakati: Jesu muNazareta.
\v	8	Jesuakapindura  achiti: Ndakuudzai kuti ndini iye; naizvozvo kana muchitsvaka ini, regai ava vaende;
\v	9	kutishoko rizadziswe raakareva rekuti: Vamakapa kwandiri, handina kurasa umwe wavo.
\v	10	Naizvozvo Simoni Petro ane munondo wakauvhomora ndokutema muranda wemupristi mukuru, ndokugura nzeve yake yerudyi. Uye zita remuranda uyo raiva Marikosi.
\v	11	Naizvozvo Jesu wakati kuna Petro: Isa munondo wako mumuhara; mukombe Baba wavakandipa, handingatongounwi here?
\s	Jesu anoiswa kuna Anasi
\p
\v	12	Zvino boka remauto nemukuru wechuru nemapurisa evaJudha vakabata Jesu, vakamusunga,
\v	13	ndokutanga kumuendesa kuna Anasi; nokuti waiva ari mukarahwa waKayafasi, waiva mupristi mukuru gore iroro.
\v	14	Zvino Kayafasi ndiye waiva araira vaJudha, kuti zvakanaka kuti munhu umwe afire rudzi.
\s	Kuramba kwaPetro
\p
\v	15	Zvino Simoni Petro wakatevera Jesu, neumwe mudzidzi. Mudzidzi uyu waizikanwa nemupristi mukuru, akapinda naJesu muchivanze chemupristi mukuru;
\v	16	asi Petro waiva amire pamukova panze. Naizvozvo kwakabuda umwe mudzidzi waizikanwa nemupristi mukuru, akataura nemurindikadzi wemukova, ndokupinza Petro.
\v	17	Zvino murandakadzi murindi wemukova akati kuna Petro: Iwewo hausi umwe wevadzidzi vemunhu uyu here? Iye akati: Handisi.
\v	18	Zvino varanda nemapurisa vaiva vamire vavesa moto wemazimbe, nokuti kwaitonhora, uye vaidziya. Petrowo akamira navo achidziya.
\p
\v	19	Naizvozvo mupristi mukuru wakabvunza Jesu nezvevadzidzi vake, nezvedzidziso yake.
\v	20	Jesu akamupindura  akati: Ini ndakataura pachena kunyika; ini ndaidzidzisa nguva dzose musinagoge nemutembere, panoungana vaJudha nguva dzose, uye handina kureva chinhu pakavanda.
\v	21	Unobvunzirei ini? Bvunza avo vainzwa, zvandaitaura kwavari; tarira, ndivo vanoziva ini zvandakareva.
\v	22	Wakati areva zvinhu izvi, umwe wemapurisa waiva amirepo akarova Jesu nembama, achiti: Ko unopindura mupristi mukuru saizvozvo?
\v	23	Jesu akamupindura  akati: Kana ndareva zvakaipa, pupura zvezvakaipa  zvacho; asi kana zvakanaka, wandiroverei?
\v	24	Zvino Anasi akamutumira akasungwa kuna Kayafasi mupristi mukuru.
\p
\v	25	Zvino Simoni Petro waiva amire achidziya  moto; naizvozvo vakati kwaari: Hausi iwewo  umwe wevadzidzi vake here? Iye akaramba, akati: Handisi.
\p
\v	26	Umwe wevaranda vemupristi mukuru, ari hama yewenzeve Petro yaakagura akati: Ini handina kukuona mubindu unaye here?
\v	27	Naizvozvo Petro akarambazve; zvino pakarepo jongwe rakarira.
\s	Jesu pamberi paPirato
\p
\v	28	Zvino vakabvisa Jesu kuna Kayafasi vakamuisa kuimba yemutungamiriri; uye aiva mambakwedza, asi ivo havana kupinda mumba memutungamiriri, kuti varege kusvibiswa, asi kuti vadye pasika.
\p
\v	29	Naizvozvo Pirato akabudira kwavari, akati: Imhosva yei yamunoisa pamunhu uyu?
\v	30	Vakapindura vakati kwaari: Dai uyu asaiva anoita zvakaipa, tingadai tisina kumukumikidza kwamuri.
\v	31	Naizvozvo Pirato wakati kwavari: Mutorei imwi, mumutonge zvinoenderana nemurairo wenyu. Naizvozvo vaJudha vakati kwaari: Hazvisi pamutemo kwatiri kuti tiuraye munhu;
\v	32	kuti shoko raJesu rizadziswe raakareva, achiratidza  kuti kufa rudzii kwaaifanira kufa nako.
\p
\v	33	Naizvozvo Pirato wakapindazve mumba memutungamiriri, akadana Jesu, akati kwaari: Ndiwe mambo wevaJudha here?
\v	34	Jesu akamupindura  akati: Unozvireva izvi pachako here, kana vamwe vakuudza pamusoro pangu?
\v	35	Pirato akapindura,  akati: Ini ndiri muJudha here? Rudzi rwako nevapristi vakuru vakukumikidza kwandiri; waitei?
\v	36	Jesu akapindura  akati: Ushe hwangu hahuzi hwenyika ino; kana ushe hwangu hwaiva hwenyika ino, varanda vangu vangadai vairwa, kuti ndirege kukumikidzwa kuvaJudha; asi zvino ushe hwangu hahusi hwepano.
\v	37	Naizvozvo Pirato wakati kwaari: Saka uri iwe mambo here? Jesu akapindura  akati: Unoreva iwe, kuti ini ndiri mambo. Ini ndakaberekerwa izvi, uye ndakauira izvi munyika kuti ndipupurire chokwadi. Umwe neumwe wechokwadi anonzwa inzwi rangu.
\v	38	Pirato akati kwaari: Chokwadi chii? Zvino wakati areva izvi, akabudirazve kuvaJudha, akati kwavari: Ini handiwani mhosva kwaari.
\v	39	Asi mune tsika, kuti ndikusunungurirei umwe papasika; naizvozvo munoda kuti ndikusunungurirei Mambo wevaJudha here?
\v	40	Ipapo vakadanidzirazve vose, vachiti: Kwete uyu, asi Bharabhasi; zvino Bharabhasi waiva ari gororo.
\c	19
\s	Jesu anotongerwa rufu
\p
\v	1	Naizvozvoipapo Pirato wakatora Jesu, aka murova netyava.
\v	2	Zvinomauto akaruka korona yeminzwa akaisa pamusoro wake, ndokumupfekedza nguvo ine ruvara rwehute.
\v	3	Vakati:Hekanhi, Mambo wevaJudha! Ndokumurova nembama.
\v	4	NaizvozvoPirato akabudazve panze, ndokuti kwavari: Tarirai, ndinomubudisira kwamuri, kuti muzive kuti handiwani mhosva maari.
\v	5	NaizvozvoJesu wakabuda panze, akapfeka korona yeminzwa, nenguvo ine ruvara rwehute.  Pirato ndokuti kwavari: Tarirai munhu uyu!
\p
\v	6	Naizvozvovapristi vakuru nemapurisa pavakamuona, vakadanidzira vachiti: Roverera pamuchinjikwa, roverera pamuchinjikwa! Pirato akati kwavari: Mutorei imwi, muroverere pamuchinjikwa; nokuti ini handiwani mhosva kwaari.
\v	7	VaJudhavakamupindura  vakati: Isu tine murairo, uye nemurairo wedu anofanira kufa, nokuti wakazviita Mwanakomana waMwari.
\v	8	NaizvozvoPirato paakanzwa shoko iri, wakanyanya kutya.
\v	9	Akapindazvemumba memutungamiriri, ndokuti kuna Jesu: Unobvepi iwe? Asi Jesu haana kumupa mhinduro.
\v	10	Pirato akati kwaari: Hautauri neni here? Hauzivi here kuti ndine simba rekukuroverera pamuchinjikwa uye ndine simba rekukusunungura?
\v	11	Jesu akapindura  akati: Haungatongovi nesimba pamusoro pangu, dai usina kuripiwa kubva kumusoro; naizvozvo anondikumikidza kwauri ane chivi chikuru.
\v	12	Kubva ipapo Pirato akatsvaka kumusunungura. Asi vaJudha vakadanidzira, vachiti: Kana mukasunungura uyu, hamusi shamwari yaKesari; umwe neumwe anozviita mambo, anopikisana naKesari.
\v	13	Naizvozvo Pirato anzwa shoko iri wakabudisa Jesu panze, akagara pachigaro chekutonga, panzvimbo inonzi Pakarongwa neMabwe, asi nechiHebheru Gabhata.
\v	14	Zvino raiva gadziriro repasika, uye raiva awa rinenge rechitanhatu; ndokuti kuvaJudha: Tarirai Mambo wenyu!
\v	15	Asi vakadanidzira  vachiti: Bvisai, bvisai, murovererei pamuchinjikwa! Pirato akati kwavari: Ndoroverera pamuchinjikwa Mambo wenyu here? Vapristi vakuru vakapindura  vachiti: Hatina mambo kunze kwaKesari.
\v	16	Naizvozvo ipapo akamukumikidza kwavari, kuti arovererwe pamuchinjikwa. Zvino vakatora Jesu vaka mutinha.
\s	Jesu anorovererwa pamuchinjikwa
\p
\v	17	Zvino wakatakura muchinjikwa wake akabuda akaenda kunzvimbo yainzi yeDehenya, ichinzi nechiHebheru Gorogota,
\v	18	pavakamuroverera pamuchinjikwa nevamwe vaviri naye, parutivi neparutivi, naJesu pakati.
\v	19	Pirato ndokunyorawo chiziviso akaisa pamuchinjikwa; chaiva chakanyorwa  kuti: JESU MUNAZARETA MAMBO WEVAJUDHA.
\v	20	Naizvozvo vazhinji vevaJudha vakaverenga chiziviso ichi; nokuti nzvimbo paiva pakarovererwa Jesu pamuchinjikwa yaiva pedo neguta; uye paiva pakanyorwa nechiHebheru, nechiGiriki, nechiRoma.
\v	21	Naizvozvo vapristi vakuru vevaJudha vakati kuna Pirato: Musanyora  muchiti: Mambo wevaJudha; asi kuti uyo wakati: Ndiri mambo wevaJudha.
\v	22	Pirato akapindura  akati: Zvandanyora, ndanyora.
\p
\v	23	Naizvozvo mauto akati aroverera Jesu pamuchinjikwa, akatora nguvo dzake, akaita migove mina, kumuuto umwe neumwe mugove, neshati; asi shati iyi yaiva isina musono, yaiva yakarukwa yose kubva kumusoro.
\v	24	Naizvozvo vakataurirana  vachiti: Ngatirege kuibvarura, asi tiikandire mijenya,  kuti ichava yaani; kuti rugwaro ruzadziswe rwunoti: Vakagovana nguvo dzangu pakati pavo, vakakandawo mujenya pamusoro pechekupfeka changu. Naizvozvo mauto akaita zvinhu izvi.
\p
\v	25	Zvino pamuchinjikwa waJesu paiva pamire mai vake, nemunin'ina wamai vake, Maria  mukadzi waKiropasi, naMaria Magidharini.
\v	26	Naizvozvo Jesu wakati achiona mai  vake, nemudzidzi waaida amirepo, akati kuna mai vake: Mukadzi, tarira mwanakomana wako.
\v	27	Shure kweizvozvo wakati kumudzidzi: Tarira mai vako. Zvino kubva paawa iro mudzidzi wakavatora akavaisa  kumba kwake.
\p
\v	28	Shure kwaizvozvi, Jesu achiziva kuti zvinhu zvose zvatopedzwa, kuti rugwaro rwuzadziswe, akati: Ndine nyota.
\v	29	Zvino paiva pakagadzikwa hari izere nevhiniga; zvino vakazadza chipanje nevhiniga vakaisa parutanda rwehisopi, vakaisa kumuromo wake.
\v	30	Naizvozvo Jesu agamuchira vhiniga, wakati: Zvapedzwa! Akakotamisa musoro, akapa mweya  wake.
\p
\v	31	Naizvozvo vaJudha nokuti raiva riri gadziriro, kuti mitumbi isagara pamuchinjikwa nesabata (nokuti zuva resabata iro raiva guru), vakakumbira Pirato kuti makumbo avo avhuniwe, uye vabviswe.
\v	32	Naizvozvo mauto akauya, akavhuna makumbo ewekutanga, neeumwe waiva arovererwa pamuchinjikwa pamwe naye;
\v	33	asi vasvika kuna Jesu, pavakaona kuti watofa, havana kuvhuna makumbo ake;
\v	34	asi umwe wemauto wakabaya rutivi rwake nepfumo, pakarepo kukabuda ropa nemvura.
\v	35	Uye iye wakaona wakapupura, uye kupupura kwake ichokwadi; uye iye anoziva kuti anoreva chokwadi, kuti imwi mutende.
\v	36	Nokuti zvinhu izvi zvakaitwa kuti rugwaro rwuzadziswe  rwunoti: Pfupa rake haringavhunwi.
\v	37	Uyezve rumwe rugwaro rwunoti: Vachamutarira wavakabvovora.
\s	Kuvigwa kwaJesu
\p
\v	38	Shure kweizvozvi Josefa weArimatia, ari mudzidzi waJesu, asi pachivande nekutya vaJudha, wakakumbira kuna Pirato kuti abvise mutumbi waJesu. Zvino Pirato aka mutendera. Naizvozvo akauya akabvisa mutumbi waJesu.
\v	39	Kwakauyawo Nikodhimo, wakauya pakutanga kuna Jesu usiku, akatakura musanganiswa wemura nearosi, mapaundi anenge zana.
\v	40	Ipapo vakatora mutumbi waJesu, vakamuputira nemicheka yerineni nezvinonhuhwira, seyaiva tsika yevaJudha yekuviga.
\v	41	Zvino panzvimbo iyo paakarovererwa pamuchinjikwa paiva pane bindu, uye mubindu mune guva idzva, maiva musina kumboradzikwa munhu.
\v	42	Naizvozvo vakaradzika Jesu ipapo nekuda kwegadziriro yevaJudha, nokuti guva raiva riri pedo.
\c	2
\s	Jesu anoita chishamiso chekutanga
\p
\v	1	Zvinonezuva retatu kwakava nemuchato muKana yeGarirea; namai vaJesu vaiva varipo.
\v	2	NaJesuwowaiva akokwa  pamwe nevadzidzi vake kumuchato.
\v	3	Wainiyakati ichishaikwa, mai vaJesu vakati kwaari: Havana waini.
\v	4	Jesuakati kwavari: Mukadzi, ndinei newe? Nguva yangu haisati yasvika.
\v	5	Maivake vakati kuvaranda: Chipi nechipi chaanokuudzai, itai.
\v	6	Zvinokwaiva kwakaiswapo zvirongo zvitanhatu zvemabwe semachenuriro emaJudha, chimwe nechimwe chaipinda zviyero zviviri kana zvitatu.
\v	7	Jesuakati kwavari: Zadzai zvirongo nemvura. Vakazvizadza kusvika pamuromo.
\v	8	Ndokubvaati kwavari: Cherai ikozvino, mutakurire kumubati wekudya. Vakazvitakura.
\v	9	Mubatiwekudya wakati aravira mvura ikava waini, asingazivi kwainobva (asi varanda vaiva vachera mvura vaiziva), mubati wekudya akadana muwani,
\v	10	ndokuti kwaari: Munhu umwe neumwe pakutanga anoisa waini yakanaka, kana vanyatsonwa, isina kunyatso naka; iwe wachengeta waini yakanaka kusvika zvino.
\p
\v	11	Uku kutanga kwezviratidzo kwakaita Jesu paKana yeGarirea, akaratidza kubwinya kwake; vadzidzi vake vakatenda kwaari.
\p
\v	12	Shure kweizvozvo wakaburukira kuKapenaume, iye, namai vake, nevanin'ina vake, nevadzidzi vake; vakagarako mazuva asiri mazhinji.
\s	Jesu anonatsa tembere
\p
\v	13	Zvino pasika yevaJudha yaiva yaswedera, Jesu ndokukwira kuJerusarema.
\p
\v	14	Akawanawo mutembere avo vanotengesa nzombe nemakwai nenjiva, nevatsinhanisi vemari vagere.
\v	15	Zvino wakati aita tyava yerwonzi, akavadzinga vose mutembere, nemakwai nenzombe; akateura mari yevatsinhanisi, ndokupidigura matafura.
\v	16	Akati kune vaitengesa njiva: Bvisai zvinhu izvi pano; musaita imba yaBaba vangu imba yekutengeserana.
\v	17	Vadzidzi vake ndokurangarira kuti kwakanyorwa  kuchinzi: Kushingairira imba yenyu kwandidya kukandipedza.
\p
\v	18	Naizvozvo vaJudha vakapindura, vakati kwaari: Unotiratidza chiratidzo chei, chekuti unoita zvinhu izvi?
\v	19	Jesu akapindura akati kwavari: Pazai tembere iyi, uye mumazuva matatu ndichaimutsa.
\v	20	Naizvozvo vaJudha vakati: Makore makumi mana nematanhatu tembere iyi ichivakwa, zvino iwe ungaimutsa nemazuva matatu here?
\v	21	Asi iye waireva zvetembere yemuviri wake.
\v	22	Naizvozvo wakati amuka kubva kuvakafa, vadzidzi vake vakarangarira kuti waiva areva izvi kwavari; ndokutenda rugwaro, neshoko Jesu raaiva areva.
\p
\v	23	Zvino wakati ava muJerusarema papasika, pamutambo, vazhinji vakatenda kuzita rake pavakaona zviratidzo zvaaiita.
\v	24	Asi Jesu pachake haana kuzvikumikidza kwavari, nokuti waiva achivaziva vose.
\v	25	Uye nokuti waiva asingatsvaki kuti ani nani apupure zvemunhu; nokuti waiva achiziva pachake zvaiva zviri mumunhu.
\c	20
\s	Kumuka kwaJesu
\p
\v	1	Zvinonewekutanga wevhiki Maria Magidharini wakasvika mangwanani-ngwanani paguva, kuchakasviba, akaona ibwe rabviswa kubva paguva.
\v	2	Naizvozvowakamhanya akauya kuna Simoni Petro nekune umwe mudzidzi Jesu waaida, ndokuti kwavari: Vabvisa Ishe muguva, uye hatizivi pavamuradzika.
\v	3	ZvinoPetro akabuda neumwe mudzidzi, vakasvika kuguva.
\v	4	Zvinovakamhanya vari vaviri pamwe chete; zvino umwe mudzidzi akamhanya kusiya Petro, akatanga kusvika paguva.
\v	5	Zvinoakotama achidongorera, wakaona micheka yerineni yakawaridzwa, asi haana kupinda.
\v	6	ZvinoSimoni Petro akasvika achimutevera, akapinda muguva, akaona micheka yerineni yakawaridzwa,
\v	7	nemuchekawekumeso waiva uri mumusoro make, usina kuwaridzwa nemicheka yerineni, asi wakapetwa uri pane imwe nzvimbo wega.
\v	8	Naizvozvoipapo umwe mudzidzi wakatanga kusvika paguva akapindawo, akaona, akatenda;
\v	9	nokutivaiva vachigere kunzwisisisa rugwaro, kuti anofanira kumuka kubva kuvakafa.
\v	10	Naizvozvo vadzidzi vakabva vakaendazve kwavo.
\s	Jesu anozviratidza kuna Maria
\p
\v	11	Asi Maria wakamira kunze paguva achichema; zvino wakati achichema akakotama akadongorera muguva,
\v	12	akaona vatumwa vaviri vane  nguvo chena vagere, umwe kumusoro, neumwe kutsoka, ipapo paka mbenge parere mutumbi waJesu.
\v	13	Ivo ndokuti kwaari: Mukadzi, unochemei? Akati kwavari: Nokuti vakabvisa Ishe wangu, zvino handizivi kwavakamuradzika.
\v	14	Zvino wakati areva zvinhu izvi akatendeukira kumashure, akaona Jesu amire, asi haana kuziva kuti ndiJesu.
\v	15	Jesu akati kwaari: Mukadzi, unochemei? Unotsvaka ani? Iye achifunga kuti ndiye murimi wemunda, akati kwaari: Ishe, kana imwi mamubvisa, ndiudzei pamamuradzika, uye ini ndichanomutora.
\v	16	Jesu akati kwaari: Maria! Iye akatendeuka akati kwaari: Rabhoni! ndiko kuti: Mudzidzisi.
\v	17	Jesu akati kwaari: Usandibata, nokuti ndichigere kukwira kuna Baba vangu; asi enda kuvanin'ina vangu, uti kwavari: Ndinokwira kuna Baba vangu naBaba venyu, naMwari wangu naMwari wenyu.
\v	18	Maria Magidharini akauya ndokuudza vadzidzi kuti waona Ishe, uye wamuudza zvinhu izvi.
\s	Jesu anozviratidza kuvadzidzi Tomasi asipo
\p
\v	19	Zvino ava madekwani nezuva iroro rekutanga revhiki, mikova yapfigwa paiva pakaungana vadzidzi nekutya vaJudha, Jesu akauya akamira pakati, akati kwavari: Rugare kwamuri.
\v	20	Zvino wakati ataura izvi akavaratidza zvanza nerutivi rwake. Naizvozvo vadzidzi vakafara vachiona Ishe.
\v	21	Naizvozvo Jesu akatizve kwavari: Rugare kwamuri; Baba sezvavakandituma, neni ndinokutumai.
\v	22	Zvino wakati areva izvi akafuridzira kwa vari, ndokuti kwavari: Gamuchirai Mweya Mutsvene.
\v	23	Vose vamunokanganwira zvivi, vazvikanganwirwa; vose vamunobata zvavo zvabatwa.
\s	Jesu anozviratidza kuvadzidzi Tomasi avapo
\p
\v	24	Asi Tomasi, umwe wevanegumi nevaviri, wainzi Dhidhimo, waiva asipo navo Jesu paakauya.
\v	25	Naizvozvo vamwe vadzidzi vakati kwaari: Taona Ishe. Asi iye wakati kwavari: Kana ndisingaoni vanga rembambo muzvanza zvake, nekuisa munwe wangu muvanga rembambo, nekuisa ruoko rwangu murutivi rwake, handingatongotendi.
\v	26	Zvino mushure memazuva masere vadzidzi vake vaiva vari mukatizve, naTomasi anavo. Jesu akauya, mikova yakapfigwa, ndokumira pakati akati: Rugare kwamuri.
\v	27	Ipapo akati kuna Tomasi: Uisa munwe wako pano uone zvanza zangu; uuise ruoko rwako uise murutivi rwangu, usava asingatendi, asi anotenda.
\v	28	Zvino Tomasi akapindura, akati kwaari: Ishe wangu naMwari wangu!
\v	29	Jesu akati kwaari: Nokuti wandiona, Tomasi, watenda; vakaropafadzwa vasina kuona asi vatenda.
\p
\v	30	Zvino zvirokwazvo Jesu wakaita zvimwe zviratidzo zvizhinji pamberi pevadzidzi vake, zvisina kunyorwa mubhuku iri.
\v	31	Asi izvi zvakanyorwa, kuti mutende kuti Jesu ndiKristu, Mwanakomana waMwari, uye kuti muchitenda muve neupenyu muzita rake.
\c	21
\s	Jesu anozviratidza kuvadzidzi vake pagungwa reTibheriasi
\p
\v	1	Shurekwezvinhu izvi Jesu wakazviratidzazve kuvadzidzi pagungwa reTibheriasi; uye wakazviratidza sezvizvi:
\v	2	Vaivapamwe Simoni Petro, naTomasi anonzi Dhidhimo, naNatanieri waibva Kana yeGarirea, ne vanakomana vaZebhedhi, nevamwe vaviri vevadzidzi vake.
\v	3	SimoniPetro akati kwavari: Ndoenda kunobata hove. Vakati kwaari: Nesu toenda newe. Vakabuda ndokupinda muchikepe pakarepo, asi usiku uhwo havana kubata chinhu.
\v	4	Zvinokwakati kwatova mambakwedza, Jesu akamira pamahombekombe, asi vadzidzi havana kuziva kuti ndiJesu.
\v	5	NaizvozvoJesu wakati kwavari: Vana vadiki, mune chero usavi here? Vakamupindura,  vachiti: Kwete.
\v	6	Ndokutikwavari: Kandai mumbure kurutivi rwerudyi rwechikepe, uye muchawana. Naizvozvo vakakanda, zvino vakasazogonazve kuukweva nekuwanda kwehove.
\v	7	Naizvozvomudzidzi uya Jesu waaida wakati kuna Petro: NdiIshe. Ipapo Simoni Petro anzwa kuti ndiIshe, wakamonera nguvo yekunze (nokuti waiva akashama), akazviwisira mugungwa.
\v	8	Asivamwe vadzidzi vakauya nechikepe chidiki, vachikweva mumbure une hove, nokuti vaiva vasiri kure nenyika, asi mbimbi dzinenge mazana maviri.
\v	9	Zvinovakati vachisvika panyika, vakaona moto wemazimbe wakaiswa po, nehove yakaradzikwa pamusoro pawo, nechingwa.
\v	10	Jesu akati kwavari: Uisai  dzimwe dzehove dzamabata ikozvino.
\v	11	Simoni Petro akakwira, akakwevera mumbure panyika, uzere nehove huru, zana nemakumi mashanu nenhatu; uye kunyange dzaiva zhinji dzakadai, mumbure hauna kubvaruka.
\v	12	Jesu akati kwavari: Uyai mudye. Asi hakuna kuvadzidzi wakatsunga kumubvunza  kuti: Ndimwi ani imwi? vachiziva kuti ndiIshe.
\v	13	Naizvozvo Jesu wakauya, ndokutora chingwa, akavapa, nehove saizvozvo.
\v	14	Urwu rwatova rwechitatu Jesu achizviratidza kuvadzidzi vake, amutswa kubva kuvakafa.
\p
\v	15	Zvino vakati vadya, Jesu akati kuna Simoni Petro: Simoni waJona, unondida kupfuura ava here? Akati kwaari: Hongu Ishe; imwi munoziva kuti ndinokudai. Akati kwaari: Chedza makwayana angu.
\v	16	Akati kwaarizve rwechipiri: Simoni waJona, unondida here? Akati kwaari: Hongu Ishe; imwi munoziva kuti ndinokudai. Akati kwaari: Fudza makwai angu.
\v	17	Akati kwaari rwechitatu: Simoni waJona, unondida here? Petro akarwadziwa nokuti wakati kwaari rwechitatu: Unondida here? Akati kwaari: Ishe, imwi munoziva zvinhu zvose; imwi munoziva kuti ndinokudai. Jesu akati kwaari: Chedza makwai angu.
\v	18	Zvirokwazvo, zvirokwazvo, ndinoti kwauri: Pawaiva mudiki, waizvisunga bhande, uchifamba kwawaida; asi kana wakwegura, uchatandavadza maoko ako, uye umwe achakusunga bhande, achi kuisa kwausingadi.
\v	19	Wakareva izvi, achiratidza  kuti mafiro rudzii aaizokudza Mwari nawo. Zvino wakati areva izvi, akati kwaari: Nditevere.
\p
\v	20	Petro achitendeuka wakaona mudzidzi Jesu waaida achitevera, ndiyewo wakazendamira pachifuva chake pachirairo, akati: Ishe, ndiani achakutengesai?
\v	21	Petro wakati achimuona akati kuna Jesu: Ishe, ko uyu?
\v	22	Jesu akati kwaari: Kana ndikada kuti agare kusvika ndichiuya, unei nazvo? Nditevere iwe.
\v	23	Zvino shoko iri rakabudira pakati pehama, kuti mudzidzi uyu haazofi; asi Jesu haana kureva kwaari, kuti haazofi; asi  wakati: Kana ndichida kuti agare kusvika ndichiuya, unei nazvo?
\s	Mashoko ekupedzisira
\p
\v	24	Ndiyeyu mudzidzi anopupura zvezvinhu izvi, nekunyora zvinhu izvi; uye tinoziva kuti uchapupu hwake ichokwadi.
\v	25	Uyewo zvimwe zvizhinji zviriko Jesu zvaakaita; kana zvainyorwa chimwe nechimwe, ndinofunga kuti kunyange nyika pachayo haizaiva nenzvimbo yemabhuku anganyorwa. Ameni.
\c	3
\s	Jesu anotaura naNikodhimo
\p
\v	1	Kwaivanemunhu wekuvaFarisi, Nikodhimo riri zita rake, mutungamiriri wevaJudha.
\v	2	Uyuwakauya kuna Jesu usiku, akati kwaari: Rabhi, tinoziva kuti muri Mudzidzisi wakabva kuna Mwari; nokuti hakuna anogona kuita zviratidzo izvi zvamunoita imwi, kana Mwari asinaye.
\v	3	Jesuakapindura ndokuti kwaari: Zvirokwazvo, zvirokwazvo, ndinoti kwauri: Kunze kwekuti munhu aberekwa kutsva, haagoni kuona ushe hwaMwari.
\v	4	Nikodhimoakati kwaari: Munhu anogona kuberekwa sei ava mukuru? Anogona kupinda rwechipiri mudumbu ramai vake agoberekwa here?
\v	5	Jesuakapindura  akati: Zvirokwazvo, zvirokwazvo, ndinoti kwauri: Kana munhu asina kuberekwa nemvura neMweya, haagoni kupinda muushe hwaMwari.
\v	6	Ichochakaberekwa nenyama inyama; nechakaberekwa neMweya, mweya.
\v	7	Usashamisikakuti ndati kwauri: Zvakafanira kuti muberekwe kutsva.
\v	8	Mhepoinovhuvhuta painoda, uye unonzwa inzwi rayo, asi hauzivi painobva nepainoenda; wakadaro wose wakaberekwa neMweya.
\v	9	Nikodhimoakapindura ndokuti kwaari: Zvinhu izvi zvinogona kuitika sei?
\v	10	Jesu akapindura, ndokuti kwaari: Iwe uri mudzidzisi waIsraeri, asi haunzwisisi zvinhu izvi here?
\v	11	Zvirokwazvo, zvirokwazvo, ndinoti kwauri: Tinotaura zvatinoziva, tichipupura zvatakaona; asi hamugamuchiri uchapupu hwedu.
\v	12	Kana ndakakuudzai zvinhu zvenyika uye mukasatenda, muchatenda sei kana ndichikuudzai zvinhu zvekudenga?
\v	13	Uye hakuna munhu wakakwira kudenga, kunze kwewakaburuka kudenga, Mwanakomana wemunhu ari kudenga.
\v	14	Uye Mozisi sezvaakasimudza nyoka murenje, saizvozvowo Mwanakomana wemunhu anofanira kusimudzwa;
\v	15	kuti ani nani anotenda maari arege kuparara asi ave neupenyu husingaperi.
\v	16	Nokuti Mwari wakada nyika zvakadai, kuti wakapa Mwanakomana wake wakaberekwa umwe oga, kuti ani nani anotenda kwaari arege kuparara, asi ave neupenyu husingaperi.
\v	17	Nokuti Mwari haana kutuma Mwanakomana wake munyika kuti ape nyika mhosva, asi kuti nyika iponeswe naye.
\v	18	Anotenda kwaari haapiwi mhosva; asi asingatendi watopiwa mhosva, nokuti haana kutenda kuzita reMwanakomana waMwari wakaberekwa umwe oga.
\v	19	Uku ndiko kupiwa mhosva, kuti chiedza chakasvika panyika, asi vanhu vakada rima pane chiedza; nokuti mabasa avo aiva akaipa.
\v	20	Nokuti umwe neumwe anoita zvakaipa anovenga chiedza, uye haauyi pachiedza, kuti mabasa ake arege kutsiurwa.
\v	21	Asi anoita chokwadi anouya pachiedza, kuti mabasa ake aratidzwe, kuti akaitwa muna Mwari.
\s	Kupupura kwaJohwani Mubhabhatidzi
\p
\v	22	Shure kwezvinhu izvi wakauya Jesu nevadzidzi vake munyika yeJudhiya; zvino akagarako navo, uye akabhabhatidza.
\p
\v	23	NaJohwaniwo waiva achibhabhatidza muAinoni pedo neSarimi, nokuti paiva nemvura zhinji ipapo; uye vaiuyapo vachibhabhatidzwa.
\v	24	Nokuti Johwani waiva asati akandwa mutirongo.
\p
\v	25	Zvino gakava rikamuka pakati pe vamwe vevadzidzi vaJohwani nevaJudha pamusoro pekuchenura.
\v	26	Zvino vakauya kuna Johwani vakati kwaari: Rabhi, uya waiva nemwi mhiri kwaJoridhani, wamaipupura nezvake, tarirai, iye anobhabhatidza, uye vose vanouya kwaari.
\v	27	Johwani akapindura ndokuti: Munhu haagoni kugamuchira chinhu, kunze kwekuti achipiwa kubva kudenga.
\v	28	Imwi momene munopupura nezvangu kuti ndakati: Handisi Kristu ini, asi kuti ndakatumwa mberi kwake.
\v	29	Uyo ane mwenga muwani; asi shamwari yemuwani, imire ichimunzwa, inofara nemufaro nekuda kwenzwi remuwani. Naizvozvo mufaro wangu uyu wazadziswa.
\v	30	Iye anofanira kukura, asi ini kuderedzwa.
\p
\v	31	Anobva kumusoro ari pamusoro pezvose. Anobva panyika anobva panyika, uye anotaura achibva panyika; anobva kudenga ari pamusoro pezvose.
\v	32	Uye zvaakaona nezvaakanzwa, ndizvo zvaanopupura; asi hakuna munhu anogamuchira uchapupu hwake.
\v	33	Anogamuchira uchapupu hwake anoisa mucherechedzo kuti Mwari ndewechokwadi.
\v	34	Nokuti uyo Mwari waakatuma, anotaura mashoko aMwari; nokuti Mwari anopa Mweya kwete nechiyero.
\v	35	Baba vanoda Mwanakomana, uye vakapa zvinhu zvose muruoko rwake.
\v	36	Iye anotenda kuMwanakomana ane upenyu husingaperi; asi iye asingatendi kuMwanakomana, haazooni upenyu, asi kutsamwa kwaMwari kunogara pamusoro pake.
\c	4
\s	Jesu nemukadzi weSamariya
\p
\v	1	NaizvozvoIshe paakaziva kuti vaFarisi vaiva vanzwa kuti Jesu anoita nekubhabhatidza vadzidzi vakawanda kupfuura Johwani,
\v	2	kunyangeJesu pachake waiva asingabhabhatidzi, asi vadzidzi vake,
\v	3	akabvaJudhiya, akaendazve muGarirea.
\p
\v	4	Asiwaiva achifanira kugura neSamariya.
\v	5	Zvinowakasvika paguta reSamariya rinonzi Sikari, pedo nedunhu Jakobho raaiva apa Josefa mwanakomana wake.
\v	6	Zvinochitubu chaJakobho chaiva chiripo. Naizvozvo Jesu aneta nerwendo wakagara saizvozvo pachitubu. Raiva awa rinenge rechitanhatu.
\v	7	Kwakasvikamukadzi achibva muSamariya kuzochera mvura; Jesu akati kwaari: Ndipe ndinwe.
\v	8	(Nokutivadzidzi vake vaiva vaenda muguta kunotenga kudya).
\v	9	Naizvozvomukadzi ari muSamariya wakati kwaari: Sei iwe uri muJudha uchikumbira kunwa kwandiri, mukadzi muSamariya? Nokuti vaJudha havadyidzani nevaSamariya.
\v	10	Jesu akapindura akati kwaari: Dai waiziva chipo chaMwari, uye kuti ndiani anoti kwauri: Ndipe ndinwe; ungadai waikumbira kwaari, uye ungadai akupa mvura mhenyu.
\v	11	Mukadzi akati kwaari: Ishe, hamuna chinhu chekucheresa, uye tsime rakadzika; zvino munoitora kupi mvura mhenyu?
\v	12	Imwi muri mukuru kuna baba vedu Jakobho, vakatipa tsime, vakanwa pariri ivo, nevana vavo, nezvipfuwo zvavo here?
\v	13	Jesu akapindura ndokuti kwaari: Ani nani anonwa pamvura iyi, achava nenyotazve;
\v	14	asi ani nani anonwa pamvura yandichamupa ini, haachatongozovi nenyota nekusingaperi; asi mvura yandichamupa ichava maari chitubu chemvura, inodzutukira kuupenyu husingaperi.
\v	15	Mukadzi akati kwaari: Ishe, ndipei mvura iyi, kuti ndirege kuva nenyota, kana kuuya pano kuzochera.
\v	16	Jesu akati kwaari: Enda, unodana murume wako, ugouya pano.
\v	17	Mukadzi akapindura ndokuti: Handina murume. Jesu akati kwaari: Wareva zvakanaka kuti: Handina murume.
\v	18	Nokuti wakava nevarume vashanu, uyo waunaye ikozvino haasi murume wako; apa wareva chokwadi.
\v	19	Mukadzi akati kwaari: Ishe, ndinoona kuti imwi muri muporofita.
\v	20	Madzibaba edu ainamata mugomo iri; asi imwi munoti muJerusarema ndimo munzvimbo  munhu yaanofanira kunamatapo.
\v	21	Jesu akati kwaari: Mukadzi, nditende, kuti awa rinouya, ramuchashumira Baba musiri mugomo iri, kana paJerusarema.
\v	22	Imwi munonamata chamusingazivi; isu tinoshumira chatinoziva; nokuti ruponeso rwunobva kuvaJudha.
\v	23	Asi awa rinouya, uye ratova iro, apo vanamati vechokwadi vachanamata Baba mumweya nemuchokwadi; nokutiwo Baba vanotsvaka vakadaro kuti vavanamate.
\v	24	Mwari Mweya; neavo vanomunamata vanofanira kunamata mumweya nemuchokwadi.
\v	25	Mukadzi akati kwaari: Ndinoziva kuti Mesiasi anouya anonzi Kristu; kana iye asvika, achatiudza zvinhu zvose.
\v	26	Jesu akati kwaari: Ini ndinotaura kwauri, ndini.
\p
\v	27	Zvino nenguva iyi vadzidzi vake vakasvika, vakashamisika kuti anotaura nemukadzi; asi hakuna umwe wakati: Munotsvakei? Kana: Munotaurirei naye?
\v	28	Naizvozvo mukadzi akasiya chirongo chake, ndokubva oenda muguta, akati kuvanhu:
\v	29	Uyai, muone munhu wandiudza zvinhu zvose zvandakaita; ko uyu haasi iye Kristu here?
\v	30	Naizvozvo vakabuda muguta, vakauya kwaari.
\p
\v	31	Zvichakadaro vadzidzi vakamunyengetedza vachiti: Rabhi, idyai.
\v	32	Asi iye wakati kwavari: Ini ndine kudya kwekudya kwamusingazivi imwi.
\v	33	Naizvozvo vadzidzi vakataurirana  vachiti: Kuti pane umwe wamuvigira zvekudya?
\v	34	Jesu akati kwavari: Zvekudya zvangu ndizvo kuti ndiite chido chewakandituma, nekupedza basa rake.
\v	35	Imwi hamutauri here kuti: Kuchine mwedzi mina, zvino kukohwa kunosvika? Tarirai, ndinoti kwamuri: Simudzai meso enyu, muone minda, kuti yatochenera kukohwa.
\v	36	Zvino anokohwa anogamuchira mubairo, uye anounganidza zvibereko muupenyu husingaperi; kuti vaviri anokusha neanokohwa vafare pamwe.
\v	37	Nokuti pane izvi shumo ndeyechokwadi inoti: Umwe anokusha, uye umwe anokohwa.
\v	38	Ini ndakakutumai kukohwa zvamusakashandira; vamwe vakashanda, zvino imwi mapinda pabasa ravo.
\p
\v	39	Zvino vazhinji vevaSamariya kubva muguta iro vakatenda kwaari nekuda kweshoko remukadzi, akapupura achiti: Wandiudza zvose zvandakaita.
\v	40	Zvino vaSamariya vakati vachisvika kwaari, vakamunyengetedza kuti agare navo; ndokugarapo mazuva maviri.
\v	41	Vazhinji vakawedzerwa vakatenda nekuda kweshoko rake.
\v	42	Zvino vakati kumukadzi: Hatichatendi nekuda kwekureva kwako; nokuti tazvinzwira, uye tinoziva kuti uyu ndiye zvirokwazvo Muponesi wenyika, Kristu.
\p
\v	43	Zvino shure kwemazuva maviri wakabvapo, ndokuenda kuGarirea;
\v	44	nokuti Jesu amene wakapupura kuti muporofita haana rukudzo munyika yekwake.
\v	45	Zvino wakati asvika kuGarirea, vaGarirea vakamugamuchira, vaona zvinhu zvose zvaakaita paJerusarema pamabiko, nokuti naivo vaiva vaenda kumabiko.
\s	Jesu anoporesa mwanakomana wemutariri waishe
\p
\v	46	Zvino Jesu wakasvikazve paKana yeGarirea, paaiva aita mvura  ive waini. Zvino paiva pane rimwe jinda, mwanakomana waro waiva achirwara paKapenaume.
\v	47	Iro rakati richinzwa kuti Jesu wabva Judhiya akasvika kuGarirea, rikaenda kwaari, rikamugombedzera kuti aburukire aporese mwanakomana waro; nokuti waiva odofa.
\v	48	Naizvozvo Jesu akati kwariri: Kunze kwekuti maona zviratidzo nezvishamiso, hamungatongotendi.
\v	49	Jinda rikati kwaari: Ishe, burukai mwana wangu asati afa.
\v	50	Jesu akati kwaari: Enda, mwanakomana wako anorarama. Munhu ndokutenda shoko Jesu raakareva kwaari, akaenda.
\v	51	Zvino wakati oburuka, varanda vake vakamuchingamidza, vaka muudza vachiti: Mwana wenyu anorarama.
\v	52	Zvino akavabvunza awa raakatanga kunaya. Zvino vakati kwaari: Zuro neawa rechinomwe fivhiri yakamuregedza.
\v	53	Naizvozvo baba vakaziva kuti maiva imo muawa Jesu maakati kwaari: Mwanakomana wako anorarama; zvino akatenda iye neimba yake yose.
\v	54	Ichizve chiratidzo chechipiri Jesu chaakaita, abva Judhiya asvika Garirea.
\c	5
\s	Jesu anoporesa munhu padziva reBhetesidha
\p
\v	1	Shurekwezvinhu izvi kwakava nemutambo wevaJudha; Jesu ndokukwira kuJerusarema.
\p
\v	2	ZvinopaJerusarema pedo  nesuwo regwai pane dziva rinonzi Bhetesidha nechiHebheru, rine maberere mashanu.
\v	3	Mukatimawo maiva murere chaunga chikuru chevarwere, chemapofu, chezvirema, chevakawonyana, vakamirira kubvongodzwa kwemvura.
\v	4	Nokutimutumwa waiburukira pane imwe nguva mudziva iro, achibvongodza mvura; koti anotanga kupinda shure kwekubvongodzwa kwemvura, waiporeswa, pachirwere chipi zvacho chaainge akabatwa  nacho.
\v	5	Zvinokwaivapo umwe munhu waiva nemakore makumi matatu nemasere ane chifo.
\v	6	Jesuwakati amuona arere, achiziva kuti ikozvino waiva ava nenguva refu, akati kwaari: Unoda kuporeswa here?
\v	7	Murwereakamupindura  akati: Ishe, handina munhu anondikanda mudziva, kana mvura ichibvongodzwa; asi kana ini ndichiuya, umwe anoburukira mberi kwangu.
\v	8	Jesuakati kwaari: Simuka, simudza nhovo yako, ufambe.
\v	9	Zvinopakarepo munhu uyu akaporeswa, ndokusimudza nhovo yake akafamba. Zvino raiva sabata nemusi iwoyo.
\v	10	Naizvozvo vaJudha vakati kune wakaporeswa: Isabata; hazvisi pamutemo kuti utakure nhovo.
\v	11	Akavapindura  akati: Uyo wandiporesa, ndiye wati kwandiri: Simudza nhovo yako ufambe.
\v	12	Saka vakamubvunza  vachiti: Ndiani munhu uyo wati kwauri: Simudza nhovo yako ufambe?
\v	13	Zvino waiva aporeswa waiva asingazivi kuti ndiani; nokuti Jesu waiva asvova, zvakwaiva nechaunga panzvimbo iyo.
\v	14	Shure kwezvinhu izvi Jesu akamuwana mutembere, akati kwaari: Tarira waporeswa; usatadzazve, zvimwe chimwe chakanyanya kuipa chingaitika kwauri.
\v	15	Munhu akabva, akaudza vaJudha kuti ndiJesu wakamuporesa.
\v	16	Zvino nekuda kweizvozvo vaJudha vakashusha Jesu, ndokutsvaka kumuuraya, nokuti wakaita zvinhu izvi nesabata.
\p
\v	17	Asi Jesu wakavapindura  akati: Baba vangu vanoshanda kusvika ikozvino, neni ndinoshanda.
\v	18	Naizvozvo nekuda kweizvi vaJudha vakanyanya kutsvaka kumuuraya, nokuti waiva asingadariki sabata chete, asi wakatiwo Mwari ndiBaba vake vomene, achizvienzanisa naMwari.
\p
\v	19	Zvino Jesu akapindura akati kwavari: Zvirokwazvo, zvirokwazvo, ndinoti kwamuri: Mwanakomana haagoni kuita pachake, kunze kwezvaanoona Baba vachichiita; nokuti chero icho chavanoita, ndizvowo saizvozvo Mwanakomanawo zvaanoita.
\v	20	Nokuti Baba vanoda Mwanakomana, uye vanomuratidza zvinhu zvose zvavanoita ivo; vachamuratidzawo mabasa makuru anopfuura awa, kuti imwi mushamisike.
\v	21	Nokuti Baba sezvavanomutsa vakafa vachi vararamisa, saizvozvo Mwanakomana anoraramisawo vaanoda.
\v	22	Nokuti naBaba havatongi munhu, asi vakapa Mwanakomana kutonga kose;
\v	23	kuti vose vakudze Mwanakomana sezvavanokudza Baba. Asingakudzi Mwanakomana, haakudzi Baba vakamutuma.
\p
\v	24	Zvirokwazvo, zvirokwazvo, ndinoti kwamuri: Anonzwa shoko rangu, nekutenda kune wakandituma, ane upenyu husingaperi; uye haasviki mukupiwa mhosva, asi wapfuura kubva murufu  akaenda muupenyu.
\v	25	Zvirokwazvo, zvirokwazvo, ndinoti kwamuri: Awa rinouya, nazvino ravapo, apo vakafa vachanzwa inzwi reMwanakomana waMwari, uye vanonzwa vachararama.
\v	26	Nokuti Baba sezvavane upenyu mavari pachavo, saizvozvo vakapa kuMwanakomanawo kuti ave neupenyu maari pachake;
\v	27	uye vakamupa simba rekutongawo, nokuti ndiye Mwanakomana wemunhu.
\v	28	Musashamisika nezvizvi; nokuti awa rinouya, apo vose vari mumakuva vachanzwa inzwi rake,
\v	29	zvino vachabuda, avo vakaita zvakanaka, mukumuka kweupenyu; neavo vakaita zvakaipa, mukumuka kwekupiwa mhosva.
\p
\v	30	Ini handigoni kuita chinhu pachangu; sekunzwa kwangu, ndinotonga; uye kutonga kwangu kwakarurama, nokuti handitsvaki chido changu, asi chido chaBaba vakandituma.
\p
\v	31	Kana ini ndichipupura nezvangu, uchapupu hwangu hahusi hwechokwadi.
\v	32	Aripo umwe anopupura nezvangu; uye ndinoziva kuti uchapupu hwaanopupura nezvangu ndehwechokwadi.
\v	33	Imwi makatumira kuna Johwani, uye akapupurira chokwadi.
\v	34	Asi ini handigamuchiri uchapupu hunobva kumunhu, asi ndinoreva zvinhu izvi kuti imwi muponeswe.
\v	35	Iye waiva ari mwenje unopfuta neunovhenekera, nemwi maiva muchishuva kufara kwazvo kwechinguvana muchiedza chake.
\p
\v	36	Asi ini ndine uchapupu ukuru kune hwaJohwani; nokuti mabasa Baba avakandipa kuti ndimapedze, mabasa pachawo ini andinoita, anopupura nezvangu kuti Baba vakandituma.
\v	37	NaBaba vakandituma, ivo vakapupura nezvangu. Hamuna chero nguva kunzwa inzwi rake, kana kuona chimiro chake.
\v	38	Uye hamuna shoko rake rinogara mamuri, nokuti iye waakatuma, uyu imwi hamuna kumutenda.
\v	39	Nzverai magwaro, nokuti imwi munofunga kuti mune upenyu husingaperi maari, uye ndiwo anopupura nezvangu.
\v	40	Asi hamudi kuuya kwandiri, kuti muve neupenyu.
\p
\v	41	Handigamuchiri rukudzo kuvanhu;
\v	42	asi ndinokuzivai imwi, kuti hamuna rudo rwaMwari mamuri.
\v	43	Ini ndauya muzita raBaba vangu, asi hamuna kundigamuchira; kana umwe akauya muzita rake pachake, muchamugamuchira iye.
\v	44	Munogona kutenda sei imwi munogamuchira rukudzo umwe kune umwe, asi musingatsvaki rukudzo rwunobva kuna Mwari oga?
\p
\v	45	Musafunga kuti ini ndichakupai mhosva kuna Baba; ariko anokupai mhosva,  ndiye Mozisi wamunovimba naye imwi.
\v	46	Nokuti dai maitenda Mozisi, maitenda ini; nokuti iye wakanyora nezvangu.
\v	47	Asi kana musingatendi magwaro ake, muchatenda sei mashoko angu?
\c	6
\s	Zvuru zvishanu zvinogutswa naJesu
\p
\v	1	Shurekwezvinhu izvi Jesu wakabva akaenda mhiri kwegungwa reGarirea, rinova reTibheriasi.
\v	2	Zvinochaunga chikuru chikamutevera, nokuti vakaona zviratidzo zvake zvaaiita kune avo vairwara.
\v	3	Jesundokukwira mugomo, akagarapo nevadzidzi vake.
\v	4	Zvinopasika, mutambo wevaJudha, waiva waswedera.
\p
\v	5	ZvinoJesu paakasimudza meso, ndokuona kuti chaunga chikuru chinouya kwaari, akati kuna Firipi: Tichatengepi zvingwa, kuti ava vadye?
\v	6	Wakarevaizvozvo achimuedza, nokuti iye waiziva zvaaizoita.
\v	7	Firipiakamupindura  achiti: Zvingwa zvemadhenario mazana maviri hazvivakwani, kuti umwe neumwe wavo atore chidiki.
\v	8	Umwewevadzidzi vake, Andiriya munin'ina waSimoni Petro, akati kwaari:
\v	9	Panekamukomana pano kane zvingwa zvishanu zvebhari nehove diki mbiri; asi zvii kuvazhinji vakadai?
\v	10	Asi Jesu wakati: Garisai vanhu pasi. Zvino kwaiva kune uswa uzhinji panzvimbo iyo. Naizvozvo varume vakagara pasi, muuwandu vachinge zvuru zvishanu.
\v	11	Zvino Jesu wakatora zvingwa, avonga akagovera kuvadzidzi, vadzidzi  vakagovera avo vaiva vagere pasi; saizvozvowo zvehove diki zvakawanda sezvavaida.
\v	12	Zvino vakati vaguta, akati kuvadzidzi vake: Unganidzai zvimedu zvasara, kuti kurege kurasika chinhu.
\v	13	Naizvozvo vakaunganidza, vakazadza matengu gumi nemaviri nezvimedu zvezvingwa zvishanu zvebhari, zvakasara kune avo vakadya.
\v	14	Kuzoti vanhu avo vaona chiratidzo Jesu chaakaita, vakati: Zvirokwazvo uyu ndiye muporofita achauya panyika.
\v	15	Naizvozvo Jesu aziva kuti voda kuuya nekumubata nesimba, kumuita mambo, akasuduruka akaendazve mugomo ari oga.
\s	Jesu anofamba pamusoro pemvura
\p
\v	16	Zvino ava madekwani, vadzidzi vake vakaburukira kugungwa,
\v	17	zvino vapinda muchikepe, vakayambuka gungwa kuuya kuKapenaume. Zvino kwaiva kwatosviba, asi Jesu waiva asati asvika kwavari.
\v	18	Gungwa ndokumuka nokuti mhepo huru yaivhuvhuta.
\v	19	Zvino vakati vakwasva masitadhiya anenge makumi maviri nemashanu kana makumi matatu, vakaona Jesu achifamba pamusoro pegungwa, achiswedera pachikepe; zvino vakatya.
\v	20	Asi wakati kwavari: Ndini, musatya.
\v	21	Zvino vakada kumugamuchira muchikepe; pakarepo chikepe chikasvika kunyika kwavaiva vachienda.
\s	Jesu chingwa cheupenyu
\p
\v	22	Chifume chaunga chaiva chimire kune rumwe rutivi rwegungwa, chichiona kuti paiva pasina rimwe igwa ipapo kunze kweriri rimwe maiva mapinda vadzidzi vake mariri, uye kuti Jesu haana kupinda nevadzidzi vake mugwa, asi vadzidzi vake vaiva vaenda vega,
\v	23	(asi kwakasvika mamwe magwa aibva Tibheriyasi pedo nenzvimbo pavakadya chingwa, Ishe avonga);
\v	24	naizvozvo chaunga chakati chaona kuti Jesu waiva asipo kana vadzidzi vake, ivo vakapindawo mumagwa, vakasvika kuKapenaume, vachitsvaka Jesu.
\v	25	Zvino vamuwana mhiri kwegungwa, vakati kwaari: Rabhi, masvika pano rinhi?
\v	26	Jesu akavapindura akati: Zvirokwazvo, zvirokwazvo, ndinoti kwamuri: Munonditsvaka, kwete nokuti makaona zviratidzo, asi nokuti makadya zvezvingwa mukaguta.
\v	27	Musashandira kudya kunoparara, asi kudya kunogara kusvika kuupenyu husingaperi, Mwanakomana wemunhu kwaachakupai; nokuti Mwari Baba vakaisa pane uyu mucherechedzo.
\v	28	Naizvozvo vakati kwaari: Tichaitei, kuti tishande mabasa aMwari?
\v	29	Jesu akapindura akati kwavari: Iri ndiro basa raMwari, kuti mutende kune waakatuma iye.
\p
\v	30	Naizvozvo vakati kwaari: Ko imwi munoita chiratidzo chipi kuti tione tikutendei? Munoshandei?
\v	31	Madzibaba edu akadya mana murenje, sezvazvakanyorwa  zvichinzi: Wakavapa chingwa chakabva kudenga kuti vadye.
\v	32	Naizvozvo Jesu akati kwavari: Zvirokwazvo, zvirokwazvo, ndinoti kwamuri: Mozisi haana kukupai chingwa chakabva kudenga; asi Baba vangu vanokupai chingwa chechokwadi chinobva kudenga.
\v	33	Nokuti chingwa chaMwari ndiye anoburuka achibva kudenga achipa upenyu kunyika.
\v	34	Zvino vakati kwaari: Ishe, tipei chingwa ichi nguva dzose.
\v	35	Jesu ndokuti kwavari: Ndini chingwa cheupenyu; uyo anouya kwandiri, haangatongovi nenzara; neanotenda kwandiri haangatongovi nenyota.
\p
\v	36	Asi ndakati kwamuri: Nemwi makandiona, asi hamuna kutenda.
\v	37	Wose Baba wavanondipa achauya kwandiri; neanouya kwandiri, handingatongomurasiri kunze.
\v	38	Nokuti ndakaburuka kudenga, kwete kuti ndiite chido changu, asi chido chaiye wakandituma.
\v	39	Zvino ichi ndicho chido chaBaba vakandituma, kuti chose chavakandipa, ndisarasikirwa  nechinhu pachiri, asi ndichimutse nezuva rekupedzisira.
\v	40	Uye ichi ndicho chido chewakandituma, kuti wose anoona Mwanakomana uye achitenda kwaari, ave neupenyu husingaperi, uye ini ndichamumutsa nezuva rekupedzisira.
\p
\v	41	Zvino vaJudha vakagunun'una pamusoro pake, nokuti wakati: Ndini chingwa chakaburuka kubva kudenga.
\v	42	Ndokuti: Uyu haasi Jesu Mwanakomana waJosefa, baba namai vake vatinoziva isu here? Zvino iye anogoti sei: Ndakaburuka kubva kudenga?
\v	43	Naizvozvo Jesu akapindura akati kwavari: Musagunun'una pakati penyu.
\v	44	Hakuna munhu anogona kuuya kwandiri, kunze kwekuti Baba vakandituma vamukweva, uye ini ndichamumutsa nezuva rekupedzisira.
\v	45	Zvakanyorwa muvaporofita  zvichinzi: Uye vachadzidziswa vose naMwari. Wose naizvozvo wakanzwa naBaba akadzidza, anouya kwandiri.
\v	46	Kwete kuti kune wakaona Baba, kunze kweuyu anobva kuna Mwari, uyu wakaona Baba.
\v	47	Zvirokwazvo, zvirokwazvo, ndinoti kwamuri: Anotenda kwandiri, ane upenyu husingaperi.
\v	48	Ini ndiri chingwa cheupenyu.
\v	49	Madzibaba enyu akadya mana murenje, asi akafa.
\v	50	Ichi chingwa chinoburuka kubva kudenga, kuti munhu adye pachiri agorega kufa.
\v	51	Ini ndini chingwa chipenyu, chakaburuka kubva kudenga; kana munhu achidya zvechingwa ichi, achararama nekusingaperi. Uye chingwa ini chandichapa, inyama yangu, ini yandichapira upenyu hwenyika.
\p
\v	52	Naizvozvo vaJudha vakakakavadzana vachiti: Uyu anogona kutipa sei nyama  yake tidye?
\v	53	Naizvozvo Jesu wakati kwavari: Zvirokwazvo, zvirokwazvo, ndinoti kwamuri: Kunze kwekuti mudye nyama yeMwanakomana wemunhu nekunwa ropa rake, hamuna upenyu mamuri.
\v	54	Anodya nyama yangu nekunwa ropa rangu, ane upenyu husingaperi, uye ini ndichamumutsa nezuva rekupedzisira.
\v	55	Nokuti nyama yangu kudya zvirokwazvo, neropa rangu chinwiwa zvirokwazvo.
\v	56	Anodya nyama yangu nekunwa ropa rangu, anogara mandiri, neni maari.
\v	57	Baba vapenyu sezvavakandituma, neni ndinorarama naBaba; naizvozvo anondidya, naiye achararama neni.
\v	58	Ichi chingwa chakaburuka kubva kudenga; hazvina kuita semadzibaba enyu akadya mana akafa; anodya chingwa ichi, achararama nekusingaperi.
\p
\v	59	Zvinhu izvi wakazvireva musinagoge achidzidzisa paKapenaume.
\s	Vadzidzi vaJesu vazhinji vanomusiya
\p
\v	60	Naizvozvo vazhinji vevadzidzi vake vakati vachinzwa, vakati: Iri shoko igukutu; ndiani anogona kurinzwa?
\v	61	Asi Jesu aziva mukati make kuti vadzidzi vake vanogunun'una neizvi, wakati kwavari: Izvi zvinokugumbusai kanhi?
\v	62	Ko  muchagodini kana muchiona Mwanakomana wemunhu achikwira kwaaiva pakutanga?
\v	63	Mweya ndiye anoraramisa, nyama haibatsiri chinhu; mashoko ini andinotaura kwamuri, mweya uye upenyu.
\v	64	Asi variko vamwe venyu vasingatendi. Nokuti Jesu waiva achiziva kubva pakutanga kuti ndivana ani vaisatenda, uye kuti ndiani waizomutengesa.
\v	65	Akati: Nekuda kwaizvozvi ndati kwamuri: Hakuna munhu anogona kuuya kwandiri, kunze kwekuti azvipiwa naBaba vangu.
\p
\v	66	Kubva ipapo vazhinji vevadzidzi vake vakadzokera shure, vakasazofambazve naye.
\v	67	Naizvozvo Jesu wakati kune vanegumi nevaviri: Imwiwo hamudi kuenda here?
\v	68	Zvino Simoni Petro akamupindura,  akati: Ishe, tichaenda kuna ani?  Imwi mune mashoko eupenyu husingaperi,
\v	69	uye isu tinotenda, uye tinoziva kuti ndimwi Kristu Mwanakomana waMwari mupenyu.
\v	70	Jesu akavapindura  akati: Ini handina kukusanangurai imwi vanegumi nevaviri here, asi umwe wenyu ndidhiabhorosi?
\v	71	Waireva Judhasi Isikariyoti waSimoni; nokuti ndiye waizomutengesa, ari umwe wevanegumi nevaviri.
\c	7
\s	Kusatenda kwevanin'ina vaJesu
\p
\v	1	Shurekwezvinhu izvi Jesu wakafamba-famba muGarirea; nokuti waiva asingadi kufamba-famba muJudhiya, nokuti vaJudha vaiva vachitsvaka kumuuraya.
\p
\v	2	Zvinomutambo wevaJudha, mutambo wematende waiva waswedera.
\v	3	Naizvozvovanin'ina vake vakati kwaari: Ibvai pano muende muJudhiya, kuti vadzidzi venyuwo vaone mabasa enyu amunoita.
\v	4	Nokutihakuna umwe anoita chinhu muchivanze, iye amene achitsvakawo kuva pachena. Kana uchiita zvinhu izvi, zviratidze kunyika.
\v	5	Nokutikunyange vanin'ina vake vaiva vasingatendi kwaari.
\v	6	NaizvozvoJesu akati kwavari: Nguva yangu haisati yasvika, asi nguva yenyu inogara yakagadzirwa.
\v	7	Nyikahaigoni kukuvengai; asi ini inondivenga, nokuti ini ndinopupura nezvayo, kuti mabasa ayo akaipa.
\v	8	Kwiraiimwi kumutambo uyu; ini handisati ndokwira kumutambo uyu, nokuti nguva yangu haisati yazadzisika.
\v	9	Wakatiareva zvinhu izvi kwavari, akagara muGarirea.
\s	Jesu pamutambo wematumba
\p
\v	10	Asi vanin'ina vake vakati vakwira, naiye akabva okwira kumutambo, kwete pachena, asi panenge sepachivande.
\v	11	Zvino vaJudha vakamutsvaka pamutambo, vakati: Aripi uya?
\v	12	Kwakavapo kun'un'una kwakawanda pakati pezvaunga pamusoro pake. Vamwe vachiti: Wakanaka. Asi vamwe vachiti: Kwete, asi anotsausa chaunga.
\v	13	Kunyange zvakadaro kwaiva kusina munhu wakataura pachena pamusoro pake nekutya vaJudha.
\p
\v	14	Zvino pava pakati pemutambo, Jesu akakwira kutembere, akadzidzisa.
\v	15	Zvino vaJudha vakashamisika vachiti: Uyu anoziva sei magwaro asina kudzidza?
\v	16	Jesu akavapindura akati: Dzidziso yangu haisi yangu, asi yake wakandituma.
\v	17	Kana munhu achida kuita chido chake, achaziva zvedzidziso kana ichibva kuna Mwari, kana kuti ini ndinotaura zvangu.
\v	18	Anozvitaurira zvake, anotsvaka rumbidzo yake pachake; asi anotsvaka rumbidzo yewakamutuma, ndiye wechokwadi, uye hapana kusarurama maari.
\p
\v	19	Mozisi haana kukupai murairo here? Asi hakuna wenyu anoita murairo. Munotsvakirei kundiuraya?
\v	20	Chaunga chikapindura chikati: Une dhimoni; ndiani anotsvaka kukuuraya?
\v	21	Jesu akapindura akati kwavari: Ndakaita basa rimwe, uye munoshamisika mose.
\v	22	Naizvozvo Mozisi wakakupai dzingiso (kusiri kuti yakabva kuna Mozisi, asi kumadzibaba), zvino nesabata munodzingisa munhu.
\v	23	Kana munhu nesabata achigamuchira dzingiso, kuti murairo waMozisi urege kutyorwa, munonditsamwira nokuti ndaporesa munhu zvakaperera nesabata here?
\v	24	Musatonga nezvinoonekwa, asi tongai kutonga kwakarurama.
\p
\v	25	Vamwe veveJerusarema ndokuti: Uyu haasiye wavanotsvaka kuuraya here?
\v	26	Asi tarira, anotaura pachena, asi havarevi chinhu kwaari. Ko vatungamiriri vanoziva zvechokwadi here kuti ndiye Kristu chaiye?
\v	27	Asi uyu tinoziva kwaanobva; asi Kristu kana achisvika, hakuna angaziva kwaanobva.
\v	28	Naizvozvo Jesu wakadanidzira mutembere achidzidzisa achiti: Nemwi munoziva ini, uye munoziva kwandakabva; uye handina kuzviuira, asi wakandituma ndewechokwadi, wamusingazivi imwi.
\v	29	Asi ini ndinomuziva, nokuti ndinobva kwaari, uye iye wakandituma.
\p
\v	30	Naizvozvo vakatsvaka kumubata, asi hakuna wakaisa ruoko paari, nokuti awa rake raiva risati rasvika.
\p
\v	31	Asi vazhinji vechaunga vakatenda kwaari, vakati: Kana Kristu achisvika, achaita zviratidzo zvizhinji kune izvi uyu zvaaita here?
\v	32	VaFarisi vakanzwa chaunga chichin'un'una zvinhu izvi pamusoro pake; vaFarisi nevapristi vakuru ndokutuma vabatsiri kuti vamubate.
\v	33	Naizvozvo Jesu akati kwavari: Ndichinemwi chinguvana, ndoenda kune wakandituma.
\v	34	Muchanditsvaka mukasa ndiwana; uye apo pandiri ini, imwi hamugoni kuuya.
\v	35	Naizvozvo vaJudha vakataurirana  vachiti: Uyu oda kuendepi kuti isu tisamuwana? Achaenda kune vakapararira vevaGiriki, adzidzise vaGiriki here?
\v	36	Ishokoi iri raanoti: Muchanditsvaka, asi hamunga ndiwani; nere kuti: Pandiri ini, imwi hamugoni kuuya?
\p
\v	37	Zvino nezuva rekupedzisira, iro guru remutambo Jesu wakasimuka akadanidzira achiti: Kana ani nani ane nyota, ngaauye kwandiri anwe.
\v	38	Anotenda kwandiri, rugwaro sezvarwakareva, nzizi dzemvura mhenyu dzichaerera kubva mudumbu rake.
\v	39	Asi izvi wakareva zveMweya wavaizogamuchira vanotenda kwaari; nokuti Mweya Mutsvene waiva asati  avapo, nokuti Jesu waiva asati akudzwa.
\p
\v	40	Naizvozvo vazhinji vechaunga vakati vachinzwa shoko iri vakati: Zvirokwazvo uyu ndiye muporofita.
\v	41	Vamwe vakati: Uyu ndiye Kristu. Asi vamwe vakati: Ko Kristu angabva Garirea here?
\v	42	Rugwaro haruna kureva here kuti Kristu achabva kumbeu yaDhavhidhi, nepamusha weBheterehemu paiva naDhavhidhi?
\v	43	Naizvozvo pakava nekupesana pakati pechaunga pamusoro pake.
\v	44	Zvino vamwe vavo vakada kumubata, asi hakuna wakaisa maoko kwaari.
\p
\v	45	Zvino vabatsiri vakaenda kuvapristi vakuru nevaFarisi; ivo vakati kwavari: Nemhaka yei musina kumuuisa?
\v	46	Vabatsiri vakapindura  vakati: Hakuna kumbotaura munhu seizvi, semunhu uyu.
\v	47	Zvino vaFarisi vakavapindura  vakati: Nemwi matsauswa kanhi?
\v	48	Aripo here wakatenda kwaari kuvatungamiriri kana kuvaFarisi?
\v	49	Asi chaunga ichi chisingazivi murairo chakatukwa.
\v	50	Nikodhimo, uya akauya kwaari usiku, ari umwe wavo, akati kwavari:
\v	51	Murairo wedu unotonga munhu here, kunze kwekuti wambomunzwa nekuziva chaanoita?
\v	52	Vakapindura vakati kwaari: Ko iwewo uri weGarirea here? Nzvera uone kuti hakuna kumuka muporofita kuGarirea.
\v	53	Umwe neumwe ndokuenda kumba kwake.
\c	8
\s	Mukadzi wakabatwa achifeva
\p
\v	1	AsiJesu wakaenda kugomo reMiorivhi.
\p
\v	2	Zvinomangwanani-ngwanani wakauyazve kutembere, vanhu vose ndokuuya kwaari; iye ndokugara pasi akavadzidzisa.
\v	3	Zvinovanyori nevaFarisi vakauya kwaari nemukadzi wakabatwa mukufeva, vakati vamumisa pakati,
\v	4	vakatikwaari: Mudzidzisi, mukadzi uyu wabatwa achifeva, pachiitiko chaipo;
\v	5	zvinoMozisi pamurairo wakatiraira kuti vakadaro vatakwe nemabwe; naizvozvo imwi munoti kudini?
\v	6	Asiizvozvi vakareva vachimuedza, kuti vave nechavangamupomera. Asi Jesu wakakotamira pasi, akanyora pasi nemunwe, seasina ku vanzwa.
\v	7	Zvinovakati vachiramba vachimubvunza, akatasamuka akati kwavari: Asina chivi pakati penyu, ngaatange kukanda ibwe kwaari.
\v	8	Zvinoakakotamirazve pasi, akanyora pasi.
\v	9	Zvinoivo vanzwa, vachipiwa mhosva nehana  yavo, vakabuda umwe-umwe, kutanga kuvakuru kusvika kune vekupedzisira; Jesu akasara ari oga, nemukadzi amire pakati.
\v	10	Jesu wakati atasamuka, akasaona munhu asi mukadzi, akati kwaari: Mai, varipi vaya vapomeri vako? Hakuna wakupa mhosva here?
\v	11	Iye ndokuti: Hakuna, Ishe. Jesu ndokuti kwaari: Neni handikupi mhosva. Enda, usachitadzazve.
\s	Jesu chiedza chenyika
\p
\v	12	Naizvozvo Jesu wakataurazve kwavari, achiti: Ini ndiri chiedza chenyika; anonditevera haangatongofambi murima, asi achava nechiedza cheupenyu.
\v	13	Naizvozvo vaFarisi vakati kwaari: Iwe unopupura nezvako; uchapupu hwako hahuna chokwadi.
\v	14	Jesu akapindura akati kwavari: Kunyange ndichipupura nezvangu ini, uchapupu hwangu ndehwechokwadi; nokuti ndinoziva kwandakabva, uye kwandinoenda; asi imwi hamuzivi kwandakabva, uye kwandinoenda.
\v	15	Imwi munotonga maererano nenyama; ini handitongi munhu.
\v	16	Asi kunyange ini ndichitonga, kutonga kwangu ndekwechokwadi; nokuti handisi ndega, asi ini naBaba vakandituma.
\v	17	Uye mumurairo wenyu makanyorwa kuti uchapupu hwevanhu vaviri ndehwechokwadi.
\v	18	Ndini ndinopupura nezvangu, naBaba vakandituma vanopupura nezvangu.
\v	19	Naizvozvo vakati kwaari: Baba vako varipi? Jesu akapindura  akati: Hamuzivi ini, kana Baba vangu. Dai maindiziva ini, mungadai maiziva Baba vanguwo.
\v	20	Jesu wakataura mashoko awa muchivigiro chezvipo, achidzidzisa mutembere; asi hakuna munhu wakamubata, nokuti awa rake raiva risati rasvika.
\p
\v	21	Naizvozvo Jesu wakatizve kwavari: Ini ndinoenda, uye muchanditsvaka, uye mukafira muzvivi zvenyu; ini pandinoenda, imwi hamugoni kuuyapo.
\v	22	Naizvozvo vaJudha vakati: Achazviuraya kanhi? Nokuti anoti: Pandinoenda ini, imwi hamugoni kuuyapo?
\v	23	Zvino akati kwavari: Imwi munobva pasi, ini ndinobva kumusoro; imwi munobva panyika ino, ini handibvi panyika ino.
\v	24	Naizvozvo ndareva kwamuri kuti muchafira muzvivi zvenyu; nokuti kana musinganditendi kuti ndini  iye, muchafira muzvivi zvenyu.
\v	25	Naizvozvo vakati kwaari: Ndiwe ani? Jesu ndokuti kwavari: Ndizvo zvandakuudzaiwo kubva pakutanga.
\v	26	Ndine zvinhu zvizhinji zvekutaura nekutonga pamusoro penyu; asi wakandituma ndewechokwadi, uye izvo zvandakanzwa ini kwaari ndizvo zvandinotaura kunyika.
\v	27	Havana kunzwisisa kuti anotaura kwavari zvaBaba.
\v	28	Naizvozvo Jesu wakati kwavari: Kana masimudza Mwanakomana wemunhu, ipapo muchaziva kuti ndini  iye, uye handiiti chinhu pachangu, asi Baba vangu sezvavakandidzidzisa, ndinotaura zvinhu izvi.
\v	29	Zvino iye wakandituma aneni; Baba havana kundisiya ndega, nokuti ini ndinoita nguva dzose zvinovafadza.
\p
\v	30	Achiri kutaura izvi, vazhinji vakatenda kwaari.
\v	31	Naizvozvo Jesu wakati kuvaJudha vakatenda kwaari: Kana imwi muchirambira mushoko rangu, muri vadzidzi vangu zvirokwazvo;
\v	32	uye muchaziva chokwadi, uye chokwadi chichakusunungurai.
\v	33	Vakamupindura  vakati: Tiri mbeu yaAbhurahama, uye hatina kutongova varanda vemunhu; iwe unoreva sei kuti: Muchava vakasunungurwa?
\v	34	Jesu akavapindura  akati: Zvirokwazvo, zvirokwazvo, ndinoti kwamuri: Ani nani anoita chivi muranda wechivi.
\v	35	Uye muranda haagari mumba nekusingaperi; mwanakomana anogara nekusingaperi.
\v	36	Naizvozvo kana Mwanakomana achikusunungurai, muchava vakasununguka zvirokwazvo.
\p
\v	37	Ndinoziva kuti muri mbeu yaAbhurahama; asi munotsvaka kundiuraya, nokuti shoko rangu harina nzvimbo mamuri.
\v	38	Ini ndinotaura izvo zvandakaona kuna Baba vangu; naizvozvo nemwi munoita izvo zvamakaona kuna baba venyu.
\v	39	Vakapindura vakati kwaari: Baba vedu ndiAbhurahama. Jesu akati kwavari: Dai maiva vana vaAbhurahama, maiita mabasa aAbhurahama.
\v	40	Asi ikozvino munotsvaka kundiuraya, munhu wakakuudzai chokwadi, chandakanzwa kuna Mwari; izvo Abhurahama haana kuzviita.
\v	41	Imwi munoita mabasa ababa venyu. Naizvozvo vakati kwaari: Hatina kuberekwa neupombwe isu; tina Baba vamwe, Mwari.
\v	42	Jesu akati kwavari: Dai Mwari aiva Baba venyu, maindida; nokuti ini ndakabuda ndichibva kuna Mwari; nokuti handina kuzviuyira, asi iye wakandituma.
\v	43	Sei musinganzwisisi nhaurwa yangu? Nokuti hamugoni kunzwa shoko rangu.
\v	44	Imwi muri vababa  venyu dhiabhorosi, munoda kuita zvishuvo zvababa venyu. Iye waiva ari mhondi kubva pakutanga, asingagari muchokwadi, nokuti maari hamuna chokwadi. Kana achitaura nhema, anotaura pachake; nokuti mutauri wenhema uye baba vadzo.
\v	45	Asi nokuti ini ndinoreva chokwadi, hamunditendi.
\v	46	Ndiani kwamuri angandipomera pamusoro pechivi? Uye kana ndichireva chokwadi, imwi munoregerei kunditenda?
\v	47	Uyo anobva kuna Mwari anonzwa mashoko aMwari; naizvozvo imwi hamunzwi, nokuti hamubvi kuna Mwari.
\p
\v	48	Naizvozvo vaJudha vakapindura vakati kwaari: Isu hatina kureva kwazvo here kuti iwe uri muSamariya, uye une dhimoni?
\v	49	Jesu akapindura,  akati: Ini handina dhimoni, asi ndinokudza Baba vangu; asi imwi munondizvidza.
\v	50	Asi ini handitsvaki rumbidzo yangu; ariko anotsvaka nekutonga.
\v	51	Zvirokwazvo, zvirokwazvo, ndinoti kwamuri: Kana munhu akachengeta shoko rangu, haangatongooni rufu nekusingaperi.
\v	52	Naizvozvo vaJudha vakati kwaari: Ikozvino toziva kuti une dhimoni; Abhurahama wakafa, nevaporofita, asi iwe unoti: Kana munhu akachengeta shoko rangu, haangatongoraviri rufu nekusingaperi.
\v	53	Iwe uri mukuru kuna baba vedu Abhurahama vakafa here? Nevaporofita vakafa; iwe unozviita ani?
\v	54	Jesu akapindura  akati: Kana ini ndichizvikudza, rukudzo rwangu harwusi chinhu; ndiBaba vangu vanondikudza, avo imwi vamunoti ndiMwari wenyu.
\v	55	Uye hamuna kuvaziva; asi ini ndinovaziva; uye kana ndikati handivazivi, ndichava murevi wenhema semwi; asi ndinovaziva, ndinochengeta shoko ravo.
\v	56	Baba venyu Abhurahama vakafara kuona zuva rangu, uye vaka riona vakapembera.
\v	57	Naizvozvo vaJudha vakati kwaari: Hausati wava nemakore makumi mashanu, zvino wakaona Abhurahama here?
\v	58	Jesu akati kwavari: Zvirokwazvo, zvirokwazvo, ndinoti kwamuri: Abhurahama asati avapo, ini ndiripo.
\v	59	Ipapo vakanonga mabwe kuti vaposhere kwaari; asi Jesu wakazvivanza, akabuda mutembere, achigura nepakati pavo; akapfuura saizvozvo.
\c	9
\s	Jesu anoporesa munhu wakaberekwa riri bofu
\p
\v	1	Wakatiachipfuura, akaona munhu bofu kubva pakuberekwa.
\v	2	Vadzidzivake ndokumubvunza, vachiti: Rabhi, ndiani wakatadza, uyu kana vabereki vake, kuti aberekwe ari bofu?
\v	3	Jesuakapindura  akati: Uyu haana kutadza, kana vabereki vake; asi kuti mabasa aMwari aoneswe maari.
\v	4	Ndinofanirakushanda mabasa ewakandituma achiri masikati; usiku hunouya, apo pasina munhu angagona kushanda.
\v	5	Kanandichiri panyika, ndiri chiedza chenyika.
\v	6	Wakatiareva izvi, akapfira pasi, akaita dope nemate, akazodza dope pameso ebofu,
\v	7	akatikwaari: Enda  unoshamba mudziva reSiroami (zvinoshandurwa  kuti: Wakatumwa). Naizvozvo wakaenda akashamba, akadzoka achiona.
\p
\v	8	Naizvozvovavakidzani nevaimuona pakutanga kuti waiva ari bofu, vakati: Haasi iye uyu waigara achipemha here?
\v	9	Vamwevakati: Uyu ndiye; asi vamwe  vakati: Wakaita saiye. Iye akati: Ndini.
\v	10	Naizvozvo vakati kwaari: Meso ako akazarurwa sei?
\v	11	Iye akapindura akati: Munhu anonzi Jesu wakaita dope, akazodza meso angu, akati kwandiri: Enda kudziva reSiroami unoshamba. Zvino ndikaenda ndikashamba, ndikaonazve.
\v	12	Naizvozvo vakati kwaari: Iye aripi? Akati: Handizivi.
\p
\v	13	Vakamuisa kuvaFarisi, iye waimbova bofu.
\v	14	Zvino raiva sabata apo Jesu akaita dope, akasvinudza meso ake.
\v	15	Naizvozvo zvekare vaFarisi vakamubvunzawo, kuti wakaonazve sei. Akati kwavari: Waisa dope pameso angu ndikashamba, ndava kuona.
\v	16	Naizvozvo vamwe vevaFarisi vakati: Munhu uyu haabvi kuna Mwari, nokuti haachengeti sabata. Vamwe vakati: Munhu ari mutadzi angaita sei zviratidzo zvakadai? Kukava nekupesana pakati pavo.
\v	17	Vakatizve kubofu: Iwe unoti kudini pamusoro pake, sezvo asvinudza meso ako? Akati: Muporofita.
\p
\v	18	Zvino vaJudha havana kutenda pamusoro pake, kuti waiva ari bofu, akaonazve, kusvika vadana vabereki vewakaonazve.
\v	19	Zvino vakavabvunza, vachiti: Uyu mwanakomana wenyu imwi wamunoti wakaberekwa ari bofu here? Naizvozvo ikozvino woona sei?
\v	20	Vabereki vake vakavapindura vakati: Tinoziva kuti uyu mwanakomana wedu, uye kuti wakaberekwa ari bofu;
\v	21	asi kuti ikozvino woona sei, hatizivi; kana ndiani wasvinudza meso ake, isu hatizivi; iye wayaruka, mubvunzei, iye pachake achazvitaurira.
\v	22	Vabereki vake vakareva izvi, nokuti vaitya vaJudha; nokuti vaJudha vaiva vatotenderana kuti kana ani nani anobvuma kuti ndiye Kristu, abudiswe musinagoge.
\v	23	Naizvozvo vabereki vake vakati: Wayaruka, mubvunzei.
\p
\v	24	Naizvozvo vakadana rwechipiri uyo munhu waiva ari bofu, vakati kwaari: Ipa Mwari rumbidzo; isu tinoziva kuti munhu uyu mutadzi.
\v	25	Naizvozvo iye akapindura achiti: Kana ari mutadzi handizivi; chinhu chimwe chandinoziva, kuti ndaiva bofu, ikozvino ndoona.
\v	26	Zvino vakati kwaarizve: Wakaitei kwauri? Wakasvinudza meso ako sei?
\v	27	Akavapindura,  akati: Ndadokuudzai, asi hamuna kunzwa, munodirei kunzwa zvekare? Nemwi munoda kuva vadzidzi vake kanhi?
\v	28	Naizvozvo vakamutuka, vakati: Ndiwe mudzidzi wake; asi isu tiri vadzidzi vaMozisi.
\v	29	Isu tinoziva kuti Mwari wakataura kuna Mozisi; asi uyu hatizivi kwaanobva.
\v	30	Munhu akapindura akati kwavari: Nokuti pachinhu ichi pane chinoshamisa, kuti imwi hamuzivi kwaanobva, asi wasvinudza meso angu.
\v	31	Zvino tinoziva kuti Mwari haanzwi vatadzi; asi kana munhu ari mushumiri waMwari, achiita chido chake, uyu anomunzwa.
\v	32	Kubvira rinhi hakuna ku mbonzwika kuti umwe wakasvinudza meso ewakaberekwa ari bofu.
\v	33	Dai uyu anga asingabvi kuna Mwari, haasaigona kuita chinhu.
\v	34	Vakapindura vakati kwaari: Iwe zvachose wakaberekerwa muzvivi, zvino iwe wotidzidzisa here? Vakamudzingira kunze.
\p
\v	35	Jesu akanzwa kuti vamudzingira kunze; akati amuwana, akati kwaari: Iwe unotenda kuMwanakomana waMwari here?
\v	36	Iye akapindura akati: Ndiani, Ishe, kuti nditende kwaari?
\v	37	Jesu ndokuti kwaari: Newe wamuona, uye anotaura newe, ndiye.
\v	38	Zvino akati: Ishe ndinotenda. Akamunamata.
\p
\v	39	Jesu ndokuti: Kutonga ndiko ini kwandakauira panyika ino, kuti vasingaoni vaone; nevanoona vave mapofu.
\v	40	Uye avo vevaFarisi vaiva naye vakanzwa zvinhu izvi, vakati kwaari: Nesu tiri mapofu here?
\v	41	Jesu akati kwavari: Dai maiva mapofu, mungadai musina chivi. Asi ikozvino munoti: Tinoona; naizvozvo chivi chenyu chinogara.
