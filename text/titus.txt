\b	Tsamba yaPauro kuna Tito
\c	1
\s	Kwaziso
\p
\v	1	Pauro,muranda waMwari, nemuapositori waJesu Kristu, zvichienderana nerutendo rwevasanangurwa vaMwari nekuziva chokwadi chiri pakunamata Mwari,
\v	2	patariroyeupenyu husingaperi, uhwo Mwari asingagoni kureva nhema hwaakavimbisa nhambo dzenguva dzisati dzavapo,
\v	3	asipanguva dzakafanira wakaratidza shoko rake nekuparidza kwakaiswa mumaoko angu zvichienderana nemurairo waMwari Muponesi wedu,
\v	4	kunaTito, mwana  wangu chaiye zvichienderana nerutendo rwatinodyidzana: Nyasha, tsitsi, rugare zvinobva kuna Mwari Baba, naIshe Jesu Kristu Muponesi wedu.
\s	Basa raTito paKrete
\p
\v	5	Nekudakwaizvozvi ndakakusiya paKrete, kuti ugadzirise zvakasara, uye ugadze vatariri muguta rega-rega, sezvandakakuraira ini;
\v	6	kanaaripo asina chaangapomerwa, murume wemukadzi umwe, ane vana vakatendeka, vasingapiwi mhosva yekusazvidzora, kana kusateerera.
\v	7	Nokutimutariri anofanira kuva asina chaangapomerwa, semuchengeti weimba waMwari; asina mukundo, asingakurumidzi kutsamwa, asiri muraradzi, asiri murwi, asingakariri fuma yakaipa,
\v	8	asianofarira kugamuchira vaenzi, anoda zvakanaka, anozvidzora, wakarurama, mutsvene, anozvibata,
\v	9	anobatisisashoko rakatendeka sezvaakadzidziswa, kuti agone kukurudzira nedzidziso mhenyu, uye kugutsa vakakavari.
\s	Vadzidzisi venhema
\p
\v	10	Nokuti vazhinjiwo varipo vasingateereri, vanotaura zvisina maturo nevanyengeri, zvikuru avo vekudzingiswa,
\v	11	vanofanira kudzivira miromo yavo; vanopidigura misha yose, vachidzidzisa zvinhu zvisakafanira, nekuda kwefuma yakaipa.
\v	12	Umwe pakati pavo,  anova muporofita wavo pachavo, wakati: VaKrete vagara vari varevi venhema, zvikara zvakaipa, simbe dzinokara.
\v	13	Uchapupu uhu ndehwechokwadi. Nekuda kwechikonzero ichi uvatsiure zvakasimba, kuti vagwinye parutendo,
\v	14	vasingateereri ngano dzevaJudha nemirairo yevanhu vanofuratira chokwadi.
\v	15	Kune vakachena zvinhu zvose zvakachena; asi kune vakasvibiswa nevasingatendi hakuna chakachena, asi kunyange kufunga kwavo nehana zvakasvibiswa.
\v	16	Vanobvuma kuti vanoziva Mwari, asi pamabasa vano muramba, vari vanyangadzi nevasingateereri uye vasingabatsiri pabasa rose rakanaka.
\c	2
\s	Mafambiro evaKristu
\p
\v	1	Zvinoiwe taura zvinhu zvakafanira dzidziso yakagwinya.
\v	2	Varumevakuru kuti vazvibate, vanokudzwa, vakangwara, vakagwinya parutendo, parudo, pakutsungirira;
\v	3	saizvozvovakadzi vakuru kuti pamafambiro  vave sezvakafanira vatsvene, kwete vacheri, kwete varanda vewaini zhinji, vadzidzisi vezvinhu zvakanaka,
\v	4	kutivadzidzise vakadzi vadiki kuchenjera, kuda varume vavo,  nekuda vana vavo,
\v	5	vakazvibata,vakachena, vachengeti vemisha, vakanaka, vanozviisa pasi pevarume vavo chaivo, kuti shoko raMwari rirege kumhurwa.
\p
\v	6	Varumevadiki saizvozvo ukurudzire kuti vave vanozvidzora;
\v	7	pazvinhuzvose iwe uzviratidze uri mufananidzo wemabasa akanaka, padzidziso  uchiratidza chokwadi, mugariro unokudzwa,  nekuvimbika,
\v	8	shokorakagwinya, risingashoreki, kuti uyo wedivi rinopikisa anyare, asina chinhu chakaipa chaangareva pamusoro penyu.
\p
\v	9	Kurudzira varanda kuzviisa pasi pavatenzi vavo chaivo, kuti vafadze pazvose, vasingakakavari,
\v	10	vasinganyimi, asi varatidze kutendeka kwakanaka kose, kuti vashongedze dzidziso yaMwari Muponesi wedu pazvose.
\p
\v	11	Nokuti nyasha dzaMwari dzinoponesa dzakaratidzwa kuvanhu vose,
\v	12	dzichidzidzisa isu kuti, tirambe kusanamata Mwari uye kuchiva kwenyika, tirarame nekuchenjera uye kururama nekunamata Mwari panyika yaikozvino,
\v	13	tichimirira tariro yakaropafadzwa nekuratidzwa kwekubwinya kwaMwari mukuru neMuponesi wedu Jesu Kristu,
\v	14	wakazvipira isu, kuti adzikunure isu pakuipa kose, uye azvichenurire vanhu vakasanangurwa, vanoshingairira mabasa akanaka.
\v	15	Taura zvinhu izvi, uye kurudzira, uye tsiura nesimba rose. Kusava nemunhu anokuzvidza.
\c	3
\v	1	Uvayeudzireivo kuzviisa pasi pevatungamiriri nevabati, va vateerere, vakazvigadzirira basa rose rakanaka,
\v	2	varegekuchera munhu, varege kuva vakakavari, vanyoro, vaitire vanhu vose unyoro hwose.
\v	3	Nokutinesu pachedu taimbova matununu, vasingateereri, tichitsauswa, tichishumira kuchiva nemafaro zvakasiyana-siyana, tichirarama mukushata negodo, tichivengeka, tichivengana.
\v	4	Asiapo unyoro nerudo kuvanhu zvaMwari Muponesi wedu zvoonekwa,
\v	5	kwetezvichibva pamabasa ekururama atakaita isu, asi zvichienderana netsitsi dzake wakatiponesa, kubudikidza nekushambidzwa kwekuberekwa kutsva nekuvandudzwa kweMweya Mutsvene,
\v	6	waakadururiraachiwanza pamusoro pedu, kubudikidza naJesu Kristu Muponesi wedu,
\v	7	kutitichinzi takarurama nenyasha dzake, tive vadyi venhaka zvichienderana netariro yeupenyu husingaperi.
\p
\v	8	Ishokorakatendeka, uye izvi ndinoda kuti musimbise zvirokwazvo, kuti vakatenda kuna Mwari vachenjerere kuzvipira pamabasa akanaka. Ndizvo zvinhu zvakanaka uye zvinobatsira kuvanhu;
\v	9	asinzvenga mibvunzo yeupenzi nenhoroondo dzemazita emarudzi nemakakatanwa nemakakava pamusoro pemurairo, nokuti hazvibatsiri uye hazvina maturo.
\v	10	Munhu anotsauka shure kwekurairwa kwekutanga nekwechipiri umurambe,
\v	11	uchiziva kuti uyo wakadaro wakatsauka, uye anotadza, achizvipa mhosva amene.
\s	Mashoko ekupedzisira neekuonekana
\p
\v	12	Pandichatuma Aritema kwauri, kana Tikiko, ushingaire kuuya kwandiri kuNikopori; nokuti ndakazvipira kugarapo pachando.
\v	13	Shingaira kubatsira Zenasi mududziri wemurairo naAporo parwendo rwavo, kuti kusava nechinhu chinoshaikwa kwavari.
\v	14	Nevekweduwo ngavadzidze kuzvipira pamabasa akanaka anodikanwa pakushaiwa, kuti varege kuva vasina zvibereko.
\p
\v	15	Vose vaneni vanokukwazisa. Kwazisa vanotida parutendo. Nyasha  ngadzive nemwi mose. Ameni.
