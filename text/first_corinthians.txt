\b	Tsamba yekutanga yaPauro kuVaKorinde
\c	1
\s	Kwaziso nekuvonga
\p
\v	1	Paurowakadanwa  kuva muapositori waJesu Kristu nechido chaMwari, naSositenesi hama,
\v	2	kukerekeyaMwari iri paKorinde, kune vakaitwa vatsvene muna Jesu Kristu, vakadanwa  kuva vatsvene, pamwe nevose vanodana kuzita raIshe wedu Kristu Jesu panzvimbo yega-yega, wavo neweduwo:
\v	3	Nyashakwamuri nerugare rwunobva kuna Mwari Baba vedu naIshe Jesu Kristu.
\v	4	NdinovongaMwari wangu nguva dzose maererano nemwi, nekuda kwenyasha dzaMwari dzakapiwa kwamuri muna Kristu Jesu;
\v	5	kutipachinhu chose makafumiswa maari, panhaurwa yose neruzivo rwose,
\v	6	sezvouchapupu hwaKristu hwakasimbiswa mamuri;
\v	7	kutihamushaiwi pane chimwe chipo, muchimirira kuratidzwa pachena kwaIshe wedu Jesu Kristu,
\v	8	iyeachakusimbisaiwo kusvika kumagumo,  kuti musava nemhosva pazuva raIshe wedu Jesu Kristu.
\v	9	Mwariwakatendeka, wamakadanwa kubudikidza naye mukudyidzana kweMwanakomana wake Jesu Kristu Ishe wedu.
\s	Kupesana pakereke paKorinde
\p
\v	10	Zvino ndinokukumbirisai, hama, nezita raIshe wedu Jesu Kristu, kuti mose mutaure chinhu chimwe, uye pasava nekupatsanurana pakati penyu, asi muve vakakwana pamurangariro umwe nemuonero umwe.
\v	11	Nokuti ndakaudzwa pamusoro penyu, hama dzangu, nevekwaKirowa, kuti kune makakava pakati penyu.
\v	12	Zvino ndinoreva izvi, kuti umwe neumwe wenyu anoti: Ini ndiri waPauro, iniwo waAporo, asi ini waKefasi, iniwo waKristu.
\v	13	Kristu wakapatsanurwa here? Ko Pauro wakarovererwa pamuchinjikwa imwi here, kana makabhabhatidzwa muzita raPauro here?
\v	14	Ndinovonga Mwari kuti handina kubhabhatidza umwe wenyu, kunze kwaKrispo naGayo;
\v	15	kuti kurege kuva neanoti ndakabhabhatidza muzita rangu ndomene.
\v	16	Uye ndakabhabhatidzawo imba yaStefana; kunze kweizvi handizivi kana ndakabhabhatidza umwe munhu.
\v	17	Nokuti Kristu wakandituma kwete kuzobhabhatidza, asi kuzoparidza evhangeri; kwete nenjere dzeshoko, kuti zvimwe muchinjikwa waKristu ushaiswe maturo.
\s	Uchenjeri hwaMwari neuchenjeri hwenyika
\p
\v	18	Nokuti shoko remuchinjikwa kuna vanoparadzwa upenzi, asi kwatiri isu vanoponeswa isimba raMwari.
\v	19	Nokuti kwakanyorwa  kuchinzi: Ndichaparadza njere dzevakachenjera, ndichashaisa maturo kunzwisisa kwevanzwisisi.
\v	20	Aripi wakachenjera? Aripi munyori? Aripi mukakavari wenyika ino? Mwari haana kuita uchenjeri hwenyika ino upenzi here?
\v	21	Nokuti zvakadaro muuchenjeri hwaMwari nyika neuchenjeri haina kuziva Mwari, zvakafadza Mwari neupenzi hwemharidzo kuponesa vanotenda.
\v	22	Nokuti nevaJudha vanokumbira chiratidzo, vaGirikiwo vanotsvaka uchenjeri;
\v	23	asi isu tinoparidza Kristu wakarovererwa pamuchinjikwa, kuvaJudha chigumbuso, nekuvaGiriki upenzi;
\v	24	asi kune vakadanwa, vaJudha pamwe nevaGiriki, Kristu  isimba raMwari nenjere dzaMwari;
\v	25	nokuti upenzi hwaMwari hwakachenjera kupfuura hwevanhu, neutera hwaMwari hwakasimba kupfuura hwevanhu.
\p
\v	26	Nokuti tarirai kudanwa kwenyu, hama, kuti ha vasi vazhinji vakachenjera panyama, ha vasi vazhinji vane simba, ha vasi vazhinji vepamusoro;
\v	27	asi Mwari wakasarudza zvinhu zveupenzi zvenyika, kuti anyadzise vakachenjera; uye Mwari wakasarudza zvinhu zveutera zvenyika, kuti anyadzise zvine simba;
\v	28	nezvinhu zvepasi zvenyika nezvinhu zvinozvidzwa Mwari wakasarudza, nezvinhu zvisipo, kuti ashaise zvinhu zviripo maturo;
\v	29	kuti kusava nenyama ingazvikudza pamberi pake.
\v	30	Asi naye imwi muri muna Kristu Jesu, wakaitirwa isu uchenjeri hunobva kuna Mwari, nekururama, nekuitwa vatsvene, nerudzikunuro;
\v	31	kuti sezvazvakanyorwa  zvichinzi: Anozvikudza, ngaazvikudze muna Ishe.
\c	10
\s	Tirege kuidza Mwari sevaIsraeri
\p
\v	1	Uyehandidi kuti murege kuziva, hama, kuti madzibaba edu ose aiva ari pasi pegore, uye ose akagura nemugungwa,
\v	2	uyeose akabhabhatidzwa muna Mozisi mugore nemugungwa,
\v	3	uyeose akadya kudya kumwe kwemweya,
\v	4	uyeose akanwa zvinwiwa zvimwe zvemweya; nokuti akanwa kubva padombo remweya raka vatevera; uye dombo iro raiva riri Kristu.
\v	5	Asimuruzhinji rwawo Mwari haana kufadzwa; nokuti akaparadzwa murenje.
\v	6	Zvinozvinhu izvi zvakava mifananidziro kwatiri, kuti tirege kushuva zvakaipa, sezvavakashuvawo.
\v	7	Uyemusava vanamati vezvifananidzo, sevamwe vavo; sezvakwakanyorwa,  kuchinzi: Vanhu vakagara pasi kudya nekunwa, ndokusimuka kutamba.
\v	8	Uyengatirege kupomba, sevamwe vavo vakaita upombwe, ndokuwa nezuva rimwe zvuru makumi maviri nezvitatu.
\v	9	Uyengatirege kuidza Kristu, sevamwe vavowo vaka muidza, vakaparadzwa nenyoka.
\v	10	Muregewo kun'un'una, sevamwe vavowo vakan'un'una, vakaparadzwa nemuparadzi.
\v	11	Zvinhu izvi zvose zvakavawirawo kuti zvive mifananidziro; uye zvakanyorwa kuva yambiro yedu takasvikirwa nemagumo enyika.
\v	12	Naizvozvo anofunga kuti amire, ngaaone kuti haawi.
\v	13	Hakuna muedzo wakakubatai kunze kweuri muvanhu; asi Mwari wakatendeka, asingazotenderi kuti muidzwe kupfuura pamunogona napo, asi pamwe nemuedzo achaitawo nzira yekupukunyuka, kuti mugone ku utakura.
\s	Nzvengai zvifananidzo
\p
\v	14	Naizvozvo, vadikanwi vangu, tizai kunamata zvifananidzo.
\v	15	Ndinotaura sekune vakachenjera; imwi tongai zvandinotaura.
\v	16	Mukombe weropafadzo watinoropafadza, hausi kugoverana kweropa raKristu here? Chingwa chatinomedura, hachisi kugoverana kwemuviri waKristu here?
\v	17	Nokuti isu vazhinji tiri chingwa chimwe, muviri umwe; nokuti isu tose tinogovana  pachingwa chimwe.
\v	18	Tarirai Israeri zvepanyama; vanodya zvibairo havasi ivo vanogoverana nearitari here?
\v	19	Ko ndoti kudii? Kuti chifananidzo chinhu here? Kana kuti chakabairwa chifananidzo chinhu here?
\v	20	Asi kuti vahedheni zvavanobaya, vanozvibaira madhimoni, uye kwete kuna Mwari; zvino handidi kuti mudyidzane nemadhimoni.
\v	21	Hamugoni kunwa mukombe waIshe nemukombe wemadhimoni; hamugoni kugovana tafura yaIshe netafura yemadhimoni.
\v	22	Kana tinozvimutsira godo Ishe here? Ko takasimba kumupfuura here?
\s	MuKristu ngaarege kugumbusa vamwe
\p
\v	23	Zvinhu zvose zvinotenderwa kwandiri; asi hazvisi zvose zvinobatsira. Zvinhu zvose zvinotenderwa kwandiri; asi hazvisi zvose zvinovaka.
\v	24	Kusava neanozvitsvakira zvake, asi umwe neumwe zveumwe.
\v	25	Zvose zvinotengeswa pamisika yenyama idyai, musingabvunzi chinhu nekuda kwehana;
\v	26	nokuti nyika ndeya Ishe nekuzara kwayo.
\v	27	Uye kana umwe wevasingatendi akakukokai, uye muchida kuenda, chose chinoiswa pamberi penyu idyai musingabvunzi chinhu nekuda kwehana.
\v	28	Asi kana umwe akati kwamuri: Ichi chakabairwa chifananidzo; musadya nekuda kwaiye wakuratidzai, uye kwehana; nokuti nyika ndeya Ishe nekuzara kwayo.
\v	29	Asi hana ndinoti, isati iri yako, asi yeumwe; nokuti kusununguka kwangu kunotongerwei nehana yeumwe?
\v	30	Uye kana ini nenyasha ndichiwana mugove, ndingagotukirwei nekuda kwechinhu chandinovonga ini?
\v	31	Naizvozvo kana muchidya, kana kunwa, kana chipi nechipi chamunoita, zvose zviitirei rukudzo rwaMwari.
\v	32	Regai kugumbusa zvose kuvaJudha nekuvaGiriki nekukereke yaMwari;
\v	33	seniwo ndinofadza vose pazvose, ndisingatsvaki rubatsiro rwangu, asi rwevazhinji, kuti vaponeswe.
\c	11
\s	Kufukidza misoro pakushumira mukereke
\p
\v	1	Ivaivatevedzeri vangu, seniwo  ndiri waKristu.
\p
\v	2	Zvinondinokurumbidzai, hama, kuti munondirangarira pazvinhu zvose, muchibatirira patsika sezvandakakumikidza kwamuri.
\v	3	Asindinoda kuti muzive, kuti musoro wemurume umwe neumwe ndiKristu; uye musoro wemukadzi murume; uye musoro waKristu ndiMwari.
\v	4	Murumeumwe neumwe anonyengetera kana anoporofita, musoro wakafukidzwa, unozvidza musoro wake.
\v	5	Asimukadzi umwe neumwe anonyengetera kana anoporofita nemusoro usina kufukidzwa, anozvidza musoro wake; nokuti ndizvo zvimwezvo nekuveurwa.
\v	6	Nokutikana mukadzi asingafukidzwi, ngaagerwewo; asi kana chiri chinyadzo kumukadzi kugerwa kana kuveurwa, ngaazvifukidze.
\v	7	Nokutimurume zvirokwazvo haafaniri kufukidza musoro, sezvaari mufananidzo nekubwinya kwaMwari; asi mukadzi kubwinya kwemurume.
\v	8	Nokutimurume haabvi kumukadzi, asi mukadzi anobva kumurume;
\v	9	nokutinemurume haana kusikirwa mukadzi, asi mukadzi  wakasikirwa murume;
\v	10	nekuda kweizvozvi mukadzi anofanira kuva nesimba pamusoro  wake nekuda kwevatumwa.
\v	11	Asi murume haasi kunze kwemukadzi, kana mukadzi kunze kwemurume, muna Ishe.
\v	12	Nokuti mukadzi sezvaanobva kumurume, saizvozvo murumewo  uripo nemukadzi, asi zvinhu zvose zvinobva kuna Mwari.
\v	13	Zvionerei imwi, zvakafanira here kuti mukadzi anyengetere kuna Mwari asina kufukidzwa?
\v	14	Kana kunyange chisikirwo pachacho hachikudzidzisii here, kuti kana murume ane vhudzi refu, chinyadzo kwaari?
\v	15	Asi kana mukadzi ane vhudzi refu, rukudzo kwaari. Nokuti vhudzi refu rakapiwa kwaari chive chifukidzo.
\v	16	Asi kana umwe achiratidza kuva negakava, isu hatina tsika yakadaro, kunyange makereke aMwari.
\s	Tsika dzakafanira patafura yaIshe
\p
\v	17	Zvino  mukuraira uku handi kurumbidzi i, nokuti munounganira kwete zvakapfuura kunaka, asi muzvakapfuura kuipa.
\v	18	Nokuti chekutanga kana muchiungana mukereke, ndinonzwa kuti kupatsanurana kuripo pakati penyu; muchidimbu ndinozvitenda.
\v	19	Nokuti kutsauka kunofanira kuva pakati penyu, kuti avo vakatendeka vaonekwe pakati penyu.
\v	20	Naizvozvo kana muchiungana pamwe,  uku hakusi kudya chirairo chaIshe;
\v	21	nokuti pakudya umwe neumwe anotanga kutora chirairo chake pachake, uye umwe ane nzara, uye umwe wakararadza.
\v	22	Ko hamuna dzimba dzekudyira nekunwira here? Kana munozvidza kereke yaMwari, muchinyadzisa avo vasina  chinhu? Ndichatii kwamuri? Ndingakurumbidzai here pane izvi? Handinga kurumbidzi i.
\p
\v	23	Nokuti ini ndakagamuchira kuna Ishe, icho chandakagamuchidzawo kwamuri, kuti Ishe Jesu neusiku hwaakatengeswa wakatora chingwa,
\v	24	zvino wakati avonga akamedura, ndokuti: Torai, idyai, ichi muviri wangu unomedurirwa imwi; izvi itai kundirangarira.
\v	25	Saizvozvo mukombewo, shure kwekurayira, achiti: Mukombe uyu isungano itsva muropa rangu; izvi itai, nguva dzose kana muchinwa, mukundirangarira.
\v	26	Nokuti nguva dzose kana muchidya chingwa ichi, nekunwa mukombe uyu, munoparidza rufu rwaIshe kusvika asvika.
\p
\v	27	Naizvozvo ani nani anodya chingwa ichi, kana kunwa mukombe waIshe zvisakafanira, achava nemhosva yemuviri neropa raIshe.
\v	28	Zvino munhu ngaazviongorore, saizvozvowo ngaadye zvechingwa nekunwa zvemukombe.
\v	29	Nokuti anodya nekunwa zvisakafanira, anozvidyira nekunwira kutongwa, zvaasingatsauri muviri waIshe.
\v	30	Nemhaka iyi vazhinji kwamuri indonda nevarwere, nevazhinji varere.
\v	31	Nokuti dai taizvinzvera tomene, hatizaitongwa;
\v	32	asi kana tichitongwa, tinodzorwa naIshe, kuti tirege kunzi tine mhosva pamwe nenyika.
\v	33	Naizvozvo, hama dzangu, kana muchiungana kuti mudye, miriranai.
\v	34	Uye kana umwe ane nzara, ngaadye kumba; kuti murege kuunganira kunzi mune mhosva. Asi zvasara, ndichazvironga kana ndichisvika.
\c	12
\s	Kusiyana kwezvipo zveMweya
\p
\v	1	Zvinomaererano ne zvipo zveMweya, hama, handidi kuti musaziva.
\v	2	Munozivakuti maiva vahedheni muchikweverwa kuzvifananidzo mbeveve, sezvamaitungamirirwa.
\v	3	Sakandinokuzivisai, kuti hakuna munhu anotaura neMweya waMwari anoti: Jesu ndichakatukwa; uye hakuna munhu angati: Jesu ndiIshe; kunze neMweya Mutsvene.
\p
\v	4	Zvinokune marudzi akasiyana ezvipo, asi Mweya ndeumwe.
\v	5	Uyekune marudzi akasiyana eushumiri, asi Ishe mumwe.
\v	6	Kunemarudzi akasiyana emabasa, asi ndiMwari umwe, anobata zvose mune vose.
\v	7	Asiumwe neumwe anopiwa kuratidza kweMweya kune zvinobatsira.
\v	8	Nokutikune umwe kunopiwa neMweya shoko reuchenjeri, nekune umwe shoko reruzivo, neMweya iwoyu;
\v	9	nekuneumwe rutendo, neMweya iwoyu, nekune umwe zvipo zvekuporesa, neMweya iwoyu;
\v	10	nekune umwe kuita mabasa esimba, nekune umwe chiporofita, nekune umwe kupatsanura mweya, nekune umwe marudzi endimi, nekune umwe kududzira ndimi;
\v	11	asi izvi zvose Mweya iwoyu umwe unozviita, unogovera umwe neumwe pachake sezvaanoda.
\s	Mitezo mizhinji asi muviri umwe
\p
\v	12	Nokuti muviri sezvauri umwe, uye une mitezo mizhinji, nemitezo yose yemuviri uyu umwe,  kunyange iri mizhinji, muviri ndeumwe; wakadarowo Kristu.
\v	13	Nokutiwo neMweya umwe isu tose takabhabhatidzirwa mumuviri umwe, kana vaJudha kana vaGiriki, kana varanda kana vakasununguka; tesewo takanwiswa paMweya umwe.
\v	14	Nokutiwo muviri hausi mutezo umwe asi mizhinji.
\v	15	Kana rutsoka rukati: Nokuti handisi ruoko, handisi wemuviri; zvisinei naizvozvi harwusi rwemuviri here?
\v	16	Nenzeve kana ikati: Nokuti handisi ziso, handisi wemuviri; zvisinei naizvozvi haisi yemuviri here?
\v	17	Dai muviri wose  waiva ziso, kunzwa kwaivepi? Kana wose  waiva kunzwa, kunhuhwidza  kungadai kuripi?
\v	18	Asi zvino Mwari wakagadza mitezo, umwe neumwe wayo, pamuviri, sezvaakada.
\v	19	Asi kana yose yaiva mutezo umwe, muviri  ungadai uri kupi?
\v	20	Asi zvino mitezo mizhinji, asi muviri umwe.
\v	21	Uye ziso harigoni kuti kuruoko: Handinei newe; kanazve musoro kutsoka: Handinei newe.
\v	22	Asi zvikuru kwazvo mitezo iyo yemuviri inoonekwa seisina simba zvikuru, inodikanwa;
\v	23	naiyo yemuviri yatinofunga kuti haikudzwi, ndiyo yatinopa rukudzo zvakawedzerwa; ne mitezo iyo yedu isina kunaka ine runako rwakawedzerwa;
\v	24	asi yedu ine runako haishaiwi; asi Mwari wakabatanidza muviri pamwe, apa rukudzo rukuru kune yaishayiwa,
\v	25	kuti parege kuva nekupatsanurana pamuviri; asi mitezo ichengetane zvakaenzana.
\v	26	Uye kana mutezo umwe uchitambudzika, mitezo yose inotambudzika pamwe na wo; kana mutezo umwe uchikudzwa, mitezo yose inofara pamwe na wo.
\v	27	Zvino imwi muri muviri waKristu, nemitezo, umwe neumwe.
\v	28	Uye Mwari wakagadza vamwe pakereke, kutanga vaapositori, kechipiri vaporofita, kechitatu vadzidzisi, kozouya mabasa esimba, tevere zvipo zvekuporesa, mabasa erubatsiro, utungamiriri, ndimi dzakasiyana-siyana.
\v	29	Vose vaapositori here? Vose vaporofita here? Vose vadzidzisi here? Vose  vanoita mabasa esimba here?
\v	30	Vose vane zvipo zvekuporesa here? Vose vanotaura nendimi here? Vose vanodudzira here?
\v	31	Asi shuvai zvipo zvakanakisisa. Uye ndichiri kukuratidzai nzira yakanakisisa zvikuru.
\c	13
\s	Kunaka kwerudo
\p
\v	1	Kanandikataura nendimi dzevanhu nedzevatumwa, asi ndisina rudo, ndava dare rinorira kana ndarira inoungudza.
\v	2	Uyekana ndine chiporofita, uye ndichinzwisisa zvakavanzika zvose neruzivo rwose, uye kana ndine rutendo rwose, zvekuti ndibvise makomo, asi ndisina rudo, handisi chinhu.
\v	3	Uyekana ndagovera  varombo zvinhu zvangu zvose, uye kana ndikagamuchidza muviri wangu kuti ndipiswe, asi ndisina rudo, hazvindibatsiri chinhu.
\p
\v	4	Rudorwune moyo murefu, rwune unyoro; rudo harwuna godo; rudo harwuzvikudzi, harwututumadzwi,
\v	5	harwuzvibatizvisakafanira, harwuzvitsvakiri zvarwo, harwudenhwi, harwurangariri zvakaipa;
\v	6	harwufarinekusarurama, asi rwunofara muchokwadi;
\v	7	rwunofukidzazvose, rwunotenda zvose, rwunotarisira zvose, rwunotsungirira  pazvose.
\p
\v	8	Rudoharwutongoperi. Zvino kana  zviri zviporofita, zvichashaiswa basa; kana  dziri ndimi, dzichaguma; kana  rwuri ruzivo, rwuchashaiswa basa.
\v	9	Nokutitinoziva muchidimbu, uye tinoporofita muchidimbu;
\v	10	asi kana zvakazara zvasvika, ipapo zviri muchidimbu zvichashayiswa maturo.
\v	11	Pandaiva ndiri mucheche, ndaitaura semucheche, ndainzwisisa semucheche, ndaifunga semucheche; asi pandakava murume, ndakashaisa maturo zveucheche.
\v	12	Nokuti ikozvino tinoona nepachionioni madzedzerera; asi nenguva iyo  tichaona zviso nezviso; ikozvino ndinoziva muchidimbu, asi ipapo ndichaziva sezvandakazikanwawo ini.
\v	13	Ikozvinowo rutendo, tariro, rudo, zvitatu izvi  ndizvo zvinogara; asi chikuru chezvizvi rudo.
\c	14
\s	Chipo chekuporofita chakanaka kupfuura chipo chendimi
\p
\v	1	Tevererairudo; mushuve zvikuru zvemweya, asi zvikurusa kuti muporofite.
\v	2	Nokutianotaura nendimi haatauri kuvanhu, asi kuna Mwari; nokuti hakuna ano munzwa; asi mumweya anotaura zvakavanzika.
\v	3	Asianoporofita anotaura kuvanhu kuvaka nekurudziro nenyaradzo.
\v	4	Anotauranendimi anozvivaka iye; asi anoporofita anovaka kereke.
\v	5	Ndinodawokuti imwi mose mutaure nendimi, asi zvikuru kuti muporofite; nokuti anoporofita mukuru kune anotaura nendimi, kunze kwekuti achidudzira, kuti kereke iwane kuvakwa.
\p
\v	6	Asiikozvino, hama, kana ndichiuya kwamuri ndichitaura nendimi, ndichakubatsirai nei, kunze kwekuti ndichitaura nemwi kana muchakazarurwa, kana muruzivo, kana muchiporofita, kana mudzidziso?
\v	7	Zvakadarozvinhu zvisina upenyu zvinorira, kana nyere, kana mbira, kana zvisingapi musiyano pamaririro, zvingazikanwa sei chinoridzwa nenyere kana kuridzwa mbira?
\v	8	Nokutiwokana hwamanda ichipa maungira asinganzwisisiki, ndiani angazvigadzira hondo?
\v	9	Saizvozvowoimwi, kana musingapi nerurimi shoko rakareruka kunzwisiswa, zvinotaurwa zvichazikanwa sei? Nokuti muchava vanotaura kumhepo.
\v	10	Ariko, kana zvingaitika, manzwi ane marudzi mazhinji zvakadai panyika asi hakuna rimwe risingarevi chinhu.
\v	11	Naizvozvo kana ndisingazivi zvinoreva inzwi, ndichava munhu werumwe rurimi kune anotaura, neanotaura munhu werumwe rurimi kwandiri.
\v	12	Zvakadaro nemwi, sezvamunoshingairira  zvipo zveMweya, tsvakai kuti mupfuurise pakuvaka kereke.
\p
\v	13	Naizvozvo anotaura nendimi ngaanyengetere kuti adudzire.
\v	14	Nokuti kana ndichinyengetera nendimi, mweya wangu unonyengetera, asi pfungwa dzangu hadzina chibereko.
\v	15	Zvino chii? Ndichanyengetera nemweya, uye ndichanyengetera nepfungwawo; ndichaimba nemweya, uye ndichaimba nepfungwawo.
\v	16	Kana zvisakadaro, kana uchivonga nemweya, uyo agere pachigaro cheasina kudzidza achati Ameni sei pakuvonga kwako, zvaasingazivi chaunotaura?
\v	17	Nokuti zvirokwazvo iwe unovonga zvakanaka, asi umwe haavakwi.
\v	18	Ndinovonga Mwari wangu, kuti ndinotaura nendimi kupfuura imwi mose;
\v	19	asi mukereke ndinoda kutaura mashoko mashanu nepfungwa dzangu, kuti ndidzidzise vamwewo, pamashoko zvuru gumi nendimi.
\p
\v	20	Hama, musava vana papfungwa; asi pazvakaipa muve vacheche, asi pakuziva muve vakuru.
\v	21	Pamurairo pakanyorwa kuti: Nedzimwe ndimi uye neimwe miromo ndichataura kurudzi urwu; kunyange zvakadaro havangandinzwi, anoreva Ishe.
\v	22	Naizvozvo ndimi ndedzechiratidzo, kwete kune vanotenda, asi kune vasingatendi; asi chiporofita hachisi chevasingatendi, asi chevanotenda.
\v	23	Naizvozvo kana kereke yose yaungana panzvimbo imwe, vose ndokutaura nendimi, vasina kudzidza kana vasina rutendo vakapinda, havati munopenga here?
\v	24	Asi kana vose vakaporofita, umwe asingatendi kana asina kudzidza ndokupinda, achatsiurwa nevose, aongororwe nevose;
\v	25	uye saizvozvo zvakavanzika zvemoyo wake zvinoratidzwa; saizvozvowo achawa nechiso achinamata Mwari, nekupupura kuti Mwari ari pakati penyu zvirokwazvo.
\s	Zvose ngazviitwe nemutoo wakanaka mukereke
\p
\v	26	Zvino chii, hama? Poga-poga pamunoungana, umwe neumwe wenyu ane pisarema, ane dzidziso, ane ndimi, ane chakazarurwa, ane dudziro. Zvinhu zvose ngazviitirwe kuvaka.
\v	27	Kana umwe achitaura nendimi ngazviitwe nevaviri, kana varege kupfuura vatatu, uye vachiravana, neumwe ngaadudzire.
\v	28	Asi kana pasina mududziri, ngaanyarare mukereke; uye ngaazvitaurire nekuna Mwari.
\v	29	Vaporofitawo ngavataure vaviri kana vatatu, nevamwe ngavatonge.
\v	30	Asi kana zvakazarurirwa umwe agerepo, wekutanga ngaanyarare.
\v	31	Nokuti mose mungaporofita umwe-umwe, kuti vose vadzidze, uye vose vakurudzirwe;
\v	32	uye mweya yevaporofita inozviisa pasi pevaporofita.
\v	33	Nokuti Mwari haasi wenyonga-nyonga, asi werugare, sapamakereke ose evatsvene.
\v	34	Vanhukadzi venyu ngavanyarare mumakereke; nokuti havatenderwi kutaura; asi kuzviisa pasi, sezvinorevawo murairo.
\v	35	Kana vachidawo kudzidza chinhu, ngavabvunze varume vavo kumba; nokuti chinyadzo kumunhukadzi kutaura mukereke.
\v	36	Ko shoko raMwari rakabva kwamuri here? Kana rakasvika kwamuri moga here?
\p
\v	37	Kana munhu achifunga kuti muporofita kana wemweya, ngaatende zvinhu zvandinonyora kwamuri, kuti mirairo yaIshe.
\v	38	Asi kana munhu asingazivi, ngaave asingazivi.
\v	39	Naizvozvo, hama, shingairirai kuporofita, uye musingadzivisi kutaura nendimi.
\v	40	Zvinhu zvose ngazviitwe nemutoo wakafanira uye zvichitevedzana.
\c	15
\s	Kumuka kwevakafa
\p
\v	1	Naizvozvo,hama, ndinokuzivisai evhangeri yandakakuparidzirai, yamagamuchirawo, neyamumire mairi;
\v	2	uyeyamunoponeswawo nayo, kana muchibatisisa inzwi reevhangeri randakaparidza kwamuri, kunze kwekuti makatenda pasina.
\v	3	Nokutindakakumikidza kwamuri pakutanga izvo zvandakagamuchirawo, kuti Kristu wakafira zvivi zvedu, zvichienderana nemagwaro;
\v	4	uyekuti wakavigwa, uye kuti wakamutswa nezuva retatu, zvichienderana nemagwaro;
\v	5	uyekuti wakaonekwa kuna Kefasi, pashure kune vanegumi nevaviri;
\v	6	shurekweizvozvo wakaonekwa kuhama dzinopfuura mazana mashanu nguva imwe, vazhinji vavo varipo kusvika ikozvino, asi vamwewo varara;
\v	7	shurekweizvozvo wakaonekwa kuna Jakobho; pashure kuvaapositori vose.
\v	8	Uyepakupedzisira kwevose akaonekwa neniwo, sekune wakazvarwa nguva isina kufanira.
\v	9	Nokutiini ndiri mudikisa wevaapositori, handifaniri kunzi muapositori, nokuti ndakashusha kereke yaMwari.
\v	10	Asi nenyasha dzaMwari ndiri zvandiri, uye nyasha dzake dziri pandiri hadzina kuva pasina; asi ndakabata zvikuru kupfuura vose; zvakadaro handisi ini, asi nyasha dzaMwari dzineni.
\v	11	Naizvozvo, kana  ndiri ini kana ivo, saizvozvo tinoparidza uye saizvozvo makatenda.
\p
\v	12	Zvino kana Kristu achiparidzwa kuti wakamutswa kubva kuvakafa, vamwe pakati penyu vanoreva sei kuti hakuna kumuka kwevakafa?
\v	13	Asi dai pasina kumuka kwevakafa, naKristu haana kumutswa;
\v	14	uye kana Kristu asina kumutswa, naizvozvo kuparidza kwedu hakuna maturo, nerutendo rwenyuwo harwuna maturo.
\v	15	Nesuwo tinowanikwa tiri zvapupu zvaMwari zvenhema, nokuti takapupura zvaMwari kuti wakamutsa Kristu iye waasina kumutsa, kana kuri kuti vakafa havamutswi.
\v	16	Nokuti dai vakafa vasingamutswi, Kristu haanawo kumutswa;
\v	17	uye dai Kristu asina kumutswa, rutendo rwenyu haruna maturo; muchiri muzvivi zvenyu.
\v	18	Naizvozvo nevarere muna Kristu vaparara.
\v	19	Dai muupenyu huno tine tariro muna Kristu chete, tinonzwisa tsitsi kukunda vanhu vose.
\p
\v	20	Asi ikozvinowo Kristu wakamutswa kubva kuvakafa, akava chibereko chekutanga chevarere.
\v	21	Nokuti sezvo nemunhu rufu  rwakauya, kumuka kwevakafawo  kwakauya nemunhu.
\v	22	Nokuti vose muna Adhamu sezvavanofa, saizvozvowo vose muna Kristu vachararamiswa.
\v	23	Asi umwe neumwe padzoro rake; Kristu chibereko chekutanga, tevere avo vari vaKristu pakuuya kwake,
\v	24	kozouya kuguma, paachazokumikidza umambo kuna Mwari, ivo Baba, paachaparadza kutonga kose neushe hwose nesimba.
\v	25	Nokuti anofanira iye kutonga, kusvika aisa vose vavengi pasi petsoka dzake.
\v	26	Muvengi wekupedzisira uchaparadzwa ndirwo rufu.
\v	27	Nokuti wakaisa zvinhu zvose pasi petsoka dzake. Asi kana achiti zvinhu zvose zvakaiswa pasi  pake, zviri pachena kuti ari kunze wakaisa zvinhu zvose pasi pake.
\v	28	Zvino kana zvinhu zvose zvaiswa pasi pake, ipapo Mwanakomanawo amene achaiswa pasi paiye wakaisa zvose pasi pake, kuti Mwari ave zvose mune zvose.
\p
\v	29	Ko, vanobhabhatidzirwa vakafa vachaita sei kana vakafa vasingatongomutswi? Vakagobhabhatidzirwa vakafa nemhaka yei?
\v	30	Nemhaka yei nesu tiri panjodzi awa rega-rega?
\v	31	Ndinofa zuva nezuva, ndinopika nokuzvikudza pamusoro penyu kwandinako muna Kristu Jesu Ishe wedu.
\v	32	Kana ndakarwa nenzira yevanhu nezvikara paEfeso, zvinondibatsirei, kana vakafa vasingamutswi? Ngatidye nekunwa, nokuti mangwana tinofa.
\v	33	Musanyengerwa; kushamwaridzana nevakaipa kunoodza tsika dzakanaka.
\v	34	Pengenukai nenzira yekururama uye musatadza, nokuti vamwe vane kusaziva Mwari; ndinotaura kuti muve nenyadzi.
\p
\v	35	Asi umwe achati: Vakafa vanomutswa sei? Uye vanouya nemuviri wakaita sei?
\v	36	Dununu, icho chaunodzvara iwe hachiitwi chipenyu kunze kwekuti chafa;
\v	37	uye icho chaunodzvara, haudzvari muviri uchavapo, asi tsanga isina chinhu, kana yezviyo kana yezvimwe;
\v	38	asi Mwari anoipa muviri paanoda napo, nekumbeu imwe neimwe muviri wayo pachayo.
\v	39	Nyama yose haisi nyama imwe; asi imwe  inyama yevanhu, imwewo  inyama yemhuka, imwewo yehove, imwewo yeshiri.
\v	40	 Kune miviriwo yekudenga, nemiviri yenyika; asi kubwinya kweyekudenga ndekumwe, asi kweyenyika ndekumwe.
\v	41	Kumwe kubwinya  ndekwezuva, nekumwe kubwinya  ndekwemwedzi, uye kumwe kubwinya  ndekwenyeredzi, nokuti nyeredzi inosiyana neimwe nyeredzi pakubwinya.
\v	42	Kwakadarowo kumuka kwevakafa. Kunodzvarwa mukuora, kunomutswa mukusaora;
\v	43	kunodzvarwa mukuzvidzwa, kunomutswa mukubwinya; kunodzvarwa muutera, kunomutswa musimba.
\v	44	Kunodzvarwa  kuri muviri wechisikirwo, kunomutswa  kuri muviri wemweya. Kune muviri wechisikirwo, uye kune muviri wemweya.
\v	45	Zvakanyorwawo saizvozvo  zvichinzi: Munhu wekutanga Adhamu wakaitwa munhu anorarama; Adhamu wekupedzisira mweya weupenyu unoraramisa.
\v	46	Asi zvinotanga hazvisi zvemweya asi zvechisikirwo; tevere zvemweya.
\v	47	Munhu wekutanga wakabva panyika, ndewevhu; munhu wechipiri ndiIshe anobva kudenga.
\v	48	Sewevhu, vakadarowo avo vevhu; uye sewekudenga, vakadarowo vekudenga.
\v	49	Uye sezvatakatakura chimiro chewevhu, tichatakurawo chimiro chewekudenga.
\p
\v	50	Zvino ndinoreva izvi, hama, kuti nyama neropa hazvingagoni kugara nhaka yeushe hwaMwari; nokuora hakungagari nhaka yekusaora.
\v	51	Tarirai, ndinokuudzai chakavanzika: Hatingavati tose, asi tichashandurwa tose;
\v	52	nenguva diki-diki, mukuhwaira kweziso, pahwamanda yekupedzisira; nokuti hwamanda icharira, uye vakafa vachamutswa mukusaora, nesu tichashandurwa.
\v	53	Nokuti ichi chinoora chinofanira kupfeka kusaora, neichi chinofa chipfeke kusafa.
\v	54	Zvino kana ichi chinoora chapfeka kusaora, neichi chinofa chapfeka kusafa, ipapo kuchaitika shoko rakanyorwa  rinoti: Rufu rwakamedzwa mukukunda.
\v	55	Iwe rufu, rumborera rwako rwuripi? Iwe guva, kukunda kwako kuripi?
\v	56	Rumborera rwerufu chivi, nesimba rechivi murairo.
\v	57	Zvino ngaavongwe Mwari anotipa kukunda naIshe wedu Jesu Kristu.
\v	58	Naizvozvo, hama dzangu dzinodikanwa, simbai, musingazungunuswi, nguva dzose muchiwedzerwa pabasa raIshe muchiziva kuti kubata kwenyu hakusi pasina muna Ishe.
\c	16
\s	Zvipo zvekupa vamwe vatendi
\p
\v	1	Zvinomaererano nezvakaunganidzirwa vatsvene, sezvandakaraira makereke eGaratiya, imwiwo itai saizvozvo.
\v	2	Nemusi wekutanga woga-woga wevhiki, umwe neumwe wenyu ngaazvichengetere  parutivi pakubudirira kwaakaita, kuti zvino kurege kuva nekuunganidza kana ndichisvika.
\v	3	Uyepandinosvikira, chero vamunotenda, netsamba, ivo ndichavatuma, vagondoisa chipo chenyu kuJerusarema.
\v	4	Kanazvakafanira kuti ini ndiendewo, vachaenda neni.
\p
\v	5	Zvinondichauya kwamuri, kana ndagura neMakedhonia; nokuti ndinogura neMakedhonia;
\v	6	uyezvimwe ndichagara nemwi, kanawo kupedza chando, kuti imwi mugondiperekedza pose pandinoenda.
\v	7	Nokutihandishuvi kukuonai ikozvino ndichipfuura; asi ndinovimba kugara imwe nguva nemwi, kana Ishe achitendera.
\v	8	Asindichagara paEfeso kusvika paPendekosita.
\v	9	Nokutindazarurirwa mukova mukuru uye une simba; nevanopikisa vazhinji  varipo.
\p
\v	10	Zvino kana Timotio achisvika, onai kuti anemwi asingatyi; nokuti anobata basa raIshe seniwo.
\v	11	Naizvozvo ngakurege kuva neanomuzvidza. Asi mumuperekedze murugare, kuti auye kwandiri; nokuti ndakamutarisira pamwe nehama.
\v	12	Zvino maererano naAporo hama, ndakamukumbira zvikuru kuti auye kwamuri pamwe nehama; asi zvirokwazvo chishuwo  chake chaiva chisiri chekuuya ikozvino, asi achauya kana awana nguva yakafanira.
\p
\v	13	Rindai, mumire makasimba murutendo, itai sevarume, musimbe.
\v	14	Zvinhu zvenyu zvose ngazviitwe nerudo.
\p
\v	15	Ndinokukumbirisai hama, munoziva imba yaStefana, kuti ndicho chibereko chekutanga cheAkaya, uye vakazvipira kushandira vatsvene;
\v	16	kuti nemwi muzviise pasi pevakadaro, nekune vose vanobata pamwe  nesu, uye vachishingaira.
\v	17	Ndinofarawo nekuuya kwaStefana naForitunato naAkaiako, nokuti ivo vakazadzisa kutaira kwenyu.
\v	18	Nokuti vakavandudza mweya wangu newenyu. Naizvozvo rangarirai vakadaro.
\s	Mashoko ekupedzisira
\p
\v	19	Makereke epaAsia anokukwazisai. Akwira naPrisira vanokukwazisai zvikuru muna Ishe, pamwe nekereke iri mumba mavo.
\v	20	Hama dzose dzinokukwazisai. Kwazisanai nekutsvoda kutsvene.
\p
\v	21	Kwaziso neruoko rwangu rwaPauro.
\v	22	Kana munhu asingadi Ishe Jesu Kristu, ngaave chakatukwa. Uyai Ishe!
\v	23	Nyasha dzaIshe Jesu Kristu  ngadzive nemwi.
\v	24	Rudo rwangu  ngaruve nemwi mose muna Kristu Jesu. Ameni.
\c	2
\s	Mharidzo yaPauro paKorinde
\p
\v	1	Zvinoini, hama, pakusvika kwangu kwamuri, handina kusvika neunyanzvi hweshoko kana hwenjere, ndichiparidza kwamuri uchapupu hwaMwari.
\v	2	Nokutindakagura kuti ndisaziva chinhu pakati penyu, kunze kwaJesu Kristu, naiye wakarovererwa pamuchinjikwa.
\v	3	Uyeini ndaiva ndinemwi muutera nemukutya nemukudedera kukuru.
\v	4	Neshokorangu nemharidzo yangu hazvina kuva nemashoko ekugombedzera enjere dzevanhu, asi mukuratidza kweMweya nekwesimba;
\v	5	kutirutendo rwenyu rwurege kuva munjere dzevanhu, asi musimba raMwari.
\p
\v	6	Asinjere tinodzitaura pakati pevakakwana, asi njere dzisati dziri dzenyika ino, kana dzevatongi venyika ino, vanozoshaiswa maturo;
\v	7	asitinotaura njere dzaMwari muchakavanzika, dzakavigwa, Mwari dzaakagara agadza nyika isati yavapo dzive kubwinya kwedu;
\v	8	dzisinaumwe wevatongi venyika ino wakaziva; nokuti dai vakaziva, vangadai vasina kuroverera pamuchinjikwa Ishe wekubwinya.
\v	9	Asisezvazvakanyorwa  zvichinzi: Izvo ziso zvarisina kuona, nenzeve zvaisina kunzwa, ne zvisina kupinda mumoyo wemunhu, izvo Mwari zvaakagadzirira vanomuda.
\v	10	Asi Mwari wakazarurira isu neMweya wake; nokuti Mweya unonzvera zvinhu zvose, kunyange zvinhu zvakadzika zvaMwari.
\v	11	Nokuti ndiani pavanhu anoziva zvemunhu, kunze kwemweya wemunhu uri maari? Saizvozvowo zvaMwari hakuna munhu anoziva, kunze kweMweya waMwari.
\v	12	Nesu hatina kugamuchira mweya wenyika, asi Mweya unobva kuna Mwari, kuti tizive zvinhu zvatinopiwa pachena naMwari;
\v	13	zvatinotaurawo, kwete mumashoko njere dzevanhu adzinodzidzisa, asi Mweya Mutsvene waanodzidzisa, tichienzanisa zvemweya nezvemweya.
\v	14	Asi munhu wechisikirwo haagamuchiri zvinhu zveMweya waMwari; nokuti upenzi kwaari, uye haagoni kunzwisisa, nokuti zvinonzverwa pamweya.
\v	15	Asi wemweya anonzvera zvinhu zvose, asi iye haanzverwi nemunhu.
\v	16	Nokuti ndiani wakaziva pfungwa yaIshe, kuti amuraire? Asi isu tine pfungwa yaKristu.
\c	3
\s	Kubata nevadzidzisi
\p
\v	1	Zvinoini, hama, ndaiva ndisingagoni kutaura nemwi sekune veMweya, asi sekune venyama, sekune vacheche muna Kristu.
\v	2	Ndakakunwisaimukaka, uye kwete kudya kukukutu; nokuti maiva musati mogona  kudya, asi naikozvino hamusati mogona;
\v	3	nokutimuchiri venyama; nokuti zva pachine godo pakati penyu, negakava nekupatsanurana, hamusi venyama, muchifamba zvinoenderana nemunhu here?
\v	4	Nokutikana umwe achiti: Ini ndiri waPauro, neumwe  achiti: Ini waAporo, hamusi venyama here?
\v	5	KoPauro chii, naAporo chii, asi vabati vamakatenda kubudikidza navo, Ishe sezvaanopawo umwe neumwe?
\v	6	Inindakadzvara, Aporo wakadiridza, asi Mwari wakakurisa.
\v	7	Naizvozvoanodzvara haasi chinhu, kana anodiridza, asi Mwari anokurisa.
\v	8	Zvinoanodzvara neanodiridza ndevamwe; asi umwe neumwe achagamuchira mubairo wake zvichienderana nebasa rake.
\v	9	Nokutitiri vashandi vaMwari pamwe naye; muri munda waMwari, chivakwa chaMwari.
\s	Tembere yaMwari
\p
\v	10	Zvichienderana nenyasha dzaMwari dzakapiwa kwandiri, semuvaki nyanzvi wakachenjera ndakaronga nheyo, uye umwe anovaka pamusoro payo. Asi umwe neumwe ngaachenjerere kuti anovaka sei pamusoro payo.
\v	11	Nokuti hakuna umwe anogona kuisa imwe nheyo kunze kweiyo yakaiswa, inova Jesu Kristu.
\v	12	Zvino kana umwe achivaka pamusoro penheyo iyi, goridhe, sirivha, mabwe anokosha, matanda, uswa, mashanga,
\v	13	basa reumwe neumwe richaratidzwa; nokuti zuva richazvibudisa pachena, nokuti richazarurwa mumoto; uye moto uchaidza basa reumwe neumwe kuti rakadini.
\v	14	Kana basa raani nani raakavaka pamusoro  payo richigara, achagamuchira mubairo.
\v	15	Kana basa raani nani richizopiswa, acharasikirwa; asi iye amene achaponeswa, asi saizvozvo sewakabuda nemumoto.
\v	16	Hamuzivi here kuti muri tembere yaMwari, uye Mweya waMwari unogara mamuri?
\v	17	Kana ani nani achiparadza tembere yaMwari, Mwari achamuparadza iye; nokuti tembere yaMwari itsvene, yamuri imwi.
\p
\v	18	Ngakurege kuva neanozvinyengera; kana umwe pakati penyu achifunga kuti wakachenjera panyika ino, ngaave benzi, kuti ave wakachenjera.
\v	19	Nokuti uchenjeri hwenyika ino upenzi kuna Mwari. Nokuti kwakanyorwa  kuchinzi: Anobata vakachenjera paumhare hwavo;
\v	20	uyezve: Ishe anoziva ndangariro dzevakachenjera, kuti hadzina maturo.
\v	21	Naizvozvo ngakurege kuva neanozvikudza nevanhu; nokuti zvinhu zvose ndezvenyu,
\v	22	kana Pauro, kana Aporo, kana Kefasi, kana nyika, kana upenyu, kana rufu, kana zvinhu zviripo, kana zvinhu zvinouya; zvose ndezvenyu,
\v	23	uye imwi muri vaKristu, naKristu  ndewaMwari.
\c	4
\s	Vabati vezvakavanzika zvaMwari
\p
\v	1	Munhungaatirangarire sezvizvi, sevabati vaKristu, nevachengeti vezvakavanzika zvaMwari.
\v	2	Uyezve,zvinotsvakwa pavachengeti, kuti ani nani awanikwe akatendeka.
\v	3	Asikwandiri chinhu chidiki-diki kuti nditongeswe nemwi, kana nekutonga kwevanhu; asi neni handizvitongesi.
\v	4	Nokutihandirangariri chinhu kwandiri, zvakadaro handinzi ndakarurama neizvozvo; asi anonditonga ndiIshe.
\v	5	Naizvozvoregai kutonga chinhu nguva isati yasvika, kusvika Ishe auya, iye achabudisawo pachena zvinhu zvakavanzika zverima, uye acharatidza mazano emoyo; uye ipapo munhu umwe neumwe acharumbidzwa naMwari.
\s	Kusazvikudza kwevaapositori
\p
\v	6	Zvinozvinhu izvi, hama, ndinozvifananidzira neni naAporo nekuda kwenyu, kuti mudzidze kwatiri kuti musafunga kupfuura zvakanyorwa, kuti umwe arege kuzvikudza neumwe muchipikisa umwe.
\v	7	Nokutindiani wakaita kuti usiyane  nevamwe? Uye chii chaunacho chausina kugamuchira? Uye kanawo wakagamuchira, unozvikudzirei seusina kugamuchira?
\v	8	Matoguta,matofuma, matonga kunze kwedu; ndinodawo kuti mutonge, kuti isuwo titonge pamwe nemwi.
\v	9	Nokutindinofunga kuti Mwari wakatigadza isu vaapositori vekupedzisira, sevakatemerwa rufu; nokuti takaitwa chiokerwa kunyika, nekuvatumwa, nekuvanhu.
\v	10	Isu  tiri mapenzi nekuda kwaKristu, asi imwi makachenjera muna Kristu; isu tine utera, asi imwi makasimba; imwi munokudzwa, asi isu tinozvidzwa.
\v	11	Kusvika nguva ino tine nzarawo, uye tine nyota, uye takashama, uye tinorohwa netsiva, uye tiri vambeyi,
\v	12	uye tinoshingaira tichishanda nemaoko edu pachedu; tinoti tichitukwa tinoropafadza, tinoti tichishushwa tinotsunga moyo;
\v	13	kana tichinyeyewa tinonyengerera; tinoitwa setsvina yenyika, marara ezvinhu zvose, kusvika ikozvino.
\p
\v	14	Handinyoreri zvinhu izvi kuti ndikunyadzisei, asi savana vangu vanodikanwa ndino kunyevera i.
\v	15	Nokuti kunyange mune varairidzi zvuru gumi muna Kristu, zvakadaro ha muna madzibaba mazhinji; nokuti muna Kristu Jesu ini ndakakuberekai kubudikidza neevhangeri.
\v	16	Naizvozvo ndinokukumbirisai: Ivai vatevedzeri vangu.
\v	17	Nemhaka iyi ndatuma Timotio kwamuri, anova mwana wangu anodikanwa, uye wakatendeka muna Ishe, achakuyeuchidzai nzira dzangu dziri muna Kristu, sezvandinodzidzisa kose pakereke imwe neimwe.
\v	18	Zvino vamwe vakazvikudza sezvinonzi handiuyi kwamuri.
\v	19	Asi ndichauya kwamuri nekukurumidza, kana Ishe achida, uye ndichaziva, kwete shoko revanozvikudza, asi simba.
\v	20	Nokuti ushe hwaMwari hahuzi pashoko, asi pasimba.
\v	21	Munodei? Ndiuye kwamuri netsvimbo here, kana murudo nemweya weunyoro?
\c	5
\s	Pauro anoraira vaKorinde pamusoro peupombwe
\p
\v	1	Zvinonzwikwachose  kuti upombwe  huripo pakati penyu, uye upombwe hwakadaro husingataurwi kunyange pakati pevahedheni, zvekuti umwe ave nemukadzi wababa vake.
\v	2	Asiimwi munozvikudza, uye pachinzvimbo chaizvozvo hamuna kuchema, kuti wakaita chiito ichi abviswe pakati penyu.
\v	3	Nokutiiniwo zvirokwazvo, sendisipo pamuviri, asi ndiripo pamweya, ndatogura  zveuyo wakaita chiito chakadai ichi, sendinenge  ndiripo,
\v	4	muzitaraIshe wedu Jesu Kristu, maungana nemweya wangu nesimba raIshe wedu Jesu Kristu,
\v	5	kukumikidzawakadai kuna Satani mukuparadzwa kwenyama, kuti mweya uponeswe pazuva raIshe Jesu.
\v	6	Kuzvikudzakwenyu hakuna kunaka. Hamuzivi here kuti mbiriso shoma inovirisa mukanyiwa wose?
\v	7	Naizvozvosukai kwazvo mbiriso yekare, kuti muve mukanyiwa mutsva, sezvamusina kuiswa mbiriso. Nokuti nepasika yedu yakabairwa isu,  iye Kristu.
\v	8	Sakangatichengetedze mutambo, kwete nembiriso yekare, kana nembiriso yekuipa neyekutadza; asi nechingwa chisina mbiriso chakatendeka nechechokwadi.
\v	9	Ndakakunyoreraimutsamba kuti musafambidzana nemhombwe;
\v	10	asi kwete zvakazara nemhombwe dzenyika ino, kana nevachivi, kana nevapambi, kana nevanonamata zvifananidzo, nokuti kana zvakadaro zvingafanira kuti mubude munyika.
\v	11	Asi ikozvino ndakunyorerai kuti murege kufambidzana, kana munhu achiidzwa hama ari mhombwe, kana muchivi, kana munamati wezvifananidzo, kana mutuki, kana muraradzi, kana mupambi; musatongodya newakadai.
\v	12	Nokuti ini ndinei nekutongawo vari kunze? Imwi hamutongi vari mukati here?
\v	13	Asi avo vari kunze Mwari anotonga. Uye dzingai wakaipa abve pakati penyu pachenyu.
\c	6
\s	Pauro anotsiura vanomhan'arirana
\p
\v	1	Umwewenyu anoti ane mhosva neumwe unotsunga kutongwa pamberi pevasakarurama uye pasiri pamberi pevatsvene here?
\v	2	Hamuzivihere kuti vatsvene vachatonga nyika? Zvino kana nyika ichizotongwa nemwi, hamuna kufanira  kutonga mhosva diki-diki here?
\v	3	Hamuzivihere kuti tichatonga vatumwa? Zvikuru sei zveupenyu huno?
\v	4	Naizvozvokana mune mhosva dzezvinhu zveupenyu huno, vagadzei avo vanozvidzwa pakereke  vatonge.
\v	5	Ndinotaurakuti munyare. Naizvozvo hakuna munhu wakachenjera pakati penyu here, kana neumwe, angagona kutonga pakati pehama dzake?
\v	6	Asihama inomhan'arira hama, uye izvi  achizviita pamberi pevasingatendi.
\v	7	Zvinonaizvozvo patova nekukundikana kwazvo pakati penyu, kuti munomhan'arirana. Munoregerei kutenda kutadzirwa pakudaro? Munoregerei kutenda kubiridzirwa pakudaro?
\v	8	Asiimwi munotadza nekubiridzira, uye izvi  munozviita kuhama.
\v	9	Kanahamuzivi here kuti vasakarurama havazogari nhaka yeushe hwaMwari? Musatsauswa; hakuna mhombwe, kana vanamati vezvifananidzo, kana zvifeve, kana vakapata paungochani, kana vanorara nevamwe varume,
\v	10	kana mbavha, kana vachivi, kana vararadzi, kana vatuki, kana vapambi, vachagara nhaka yeushe hwaMwari.
\v	11	Uye vamwe venyu vaiva vari izvozvi; asi makashambidzwa, asi makaitwa vatsvene, asi makanzi makarurama muzita raIshe Jesu, uye neMweya waMwari wedu.
\s	Miviri yedu mitezo yaJesu Kristu
\p
\v	12	Zvinhu zvose zviri pamutemo kwandiri, asi hazvisi zvinhu zvose zvinobatsira; zvinhu zvose zviri pamutemo kwandiri, asi ini handizotongwi nechinhu.
\v	13	Kudya  ndekwedumbu, nedumbu  nderezvekudya; asi Mwari achaparadza zviri zviviri iro naizvo. Zvino muviri hausi weupombwe, asi waIshe, naIshe ndevemuviri.
\v	14	Uye Mwari wakamutsa Ishewo achatimutsa nesu nesimba rake.
\v	15	Hamuzivi here kuti miviri yenyu mitezo yaKristu? Zvino ndichatora mitezo yaKristu ndikaita mitezo yechifeve here? Ngazvisadaro!
\v	16	Kana hamuzivi kuti anobatanidzwa nechifeve wava muviri umwe  nacho here? Nokuti ava vaviri, anoti, vachava nyama imwe.
\v	17	Asi anobatanidzwa naIshe wava mweya umwe  naye.
\v	18	Tizai upombwe. Chivi chose munhu chaanoita chiri kunze kwemuviri; asi anoita upombwe anotadzira muviri wake amene.
\v	19	Kana hamuzivi here kuti muviri wenyu itembere yaMweya Mutsvene  ari mamuri, wamunaye achibva kuna Mwari, uye imwi hamusi venyu?
\v	20	Nokuti makatengwa nemutengo; naizvozvo rumbidzai Mwari mumuviri wenyu, uye mumweya wenyu, zviri zvaMwari.
\c	7
\s	Wanano
\p
\v	1	Zvinomaererano nezvinhu zvamakandinyorera,  ndinoti: Zvakanaka kumunhu kuti asabata mukadzi.
\v	2	Asinekuda kweupombwe, umwe neumwe ngaave nemukadzi wake pachake, ne mukadzi umwe neumwe ngaave nemurume wake pachake.
\v	3	Murumengaaripire mukadzi chido chakafanira; nemukadzi saizvozvowo kumurume.
\v	4	Mukadzihaana simba pamusoro pemuviri wake pachake, asi murume; uye saizvozvowo murume haana simba pamusoro pemuviri wake pachake, asi mukadzi.
\v	5	Musanyimana,kunze kwekutenderana kwechinguva, kuti muzvipe kukutsanya nekunyengetera, mugosanganazve, kuti Satani arege kukuidzai pakusazvidzora kwenyu.
\v	6	Asindinotaura izvi nemvumo, kwete nemurairo.
\v	7	Nokutindinoda kuti dai vanhu vose vava seni; asi umwe neumwe ane chipo chake pachake chinobva kuna Mwari, umwe chakadai, umwewo chakadai.
\v	8	Asindinoti kune vasina kuwana nekuchirikadzi: Zvakanaka kwavari kana vachigara seniwo.
\p
\v	9	Asikana vasina kuzvidzora, ngavawane; nokuti zviri nani kuwana pakutsva.
\v	10	Zvino kune vakawana ndinoraira, kwete ini, asi Ishe, kuti mukadzi arege kuparadzana nemurume.
\v	11	Asi kana iye achiparadzana  naye, ngaarambe asina kuwanikwa, kana ayananiswe nemurume; uye murume ngaarege kurasa mukadzi.
\v	12	Zvino kune vamwe ndini ndinotaura, kwete Ishe: Kana hama ipi ine mukadzi asingatendi, uye iye achifara kugara naye, ngaarege kumurasa.
\v	13	Nemukadzi ane murume asingatendi, uye iye achifara kugara naye, ngaarege kumusiya.
\v	14	Nokuti murume asingatendi anoitwa mutsvene nemukadzi, nemukadzi asingatendi anoitwa mutsvene nemurume. Kana zvisina kudaro vana venyu vaiva netsvina, asi zvino vatsvene.
\v	15	Zvino kana asingatendi achizviparadzanisa, ngaazviparadzanise; hamarume kana hamakadzi haisungwi pane zvakadaro; asi Mwari wakatidanira murugare.
\v	16	Nokuti unoziva nei, mukadzi, kana uchaponesa murume? Kana unoziva nei, murume, kana uchaponesa mukadzi?
\p
\v	17	Chete Mwari sezvaakagovera kune umwe neumwe, Ishe sezvaakadana umwe neumwe, ngaafambe saizvozvo. Saizvozvowo ndinoraira pamakereke ose.
\v	18	Kune wakadanwa adzingiswa here? Ngaarege kuva asakadzingiswa. Kune wakadanwa asakadzingiswa here? Ngaaarege kudzingiswa.
\v	19	Dzingiso hachisi chinhu, nekusadzingiswa hachisi chinhu, asi kuchengetwa kwemirairo yaMwari.
\v	20	Umwe neumwe ngaagare mukudanwa kwaakadanwa makuri.
\v	21	Wakadanwa uri muranda here? Usazvidya moyo; asiwo kana ungasunungurwa, zviri nani u zvishandise.
\v	22	Nokuti uyo wakadanwa muna Ishe  ari nhapwa, wava musunungurwa waIshe; saizvozvowo uyo wakadanwa akasununguka, wava nhapwa yaKristu.
\v	23	Makatengwa nemutengo; musava varanda vevanhu.
\v	24	Umwe neumwe zvaakadanirwa, hama, ngaagare pazviri anaMwari.
\p
\v	25	Asi maererano nemhandara handina murairo waIshe; asi ndinopa maonero  angu sewakawana tsitsi naIshe kuva wakatendeka.
\v	26	Naizvozvo ndinofunga kuti izvi zvakanaka nekuda kwematambudziko aripo, kuti zvakanakira munhu kuti adai.
\v	27	Wakasungirirwa kumukadzi here? Usatsvaka kusunungurwa. Wakasunungurwa kubva kumukadzi here? Usatsvaka mukadzi.
\v	28	Asi zvino kana wawana, hauna kutadza; nemhandara kana yawanikwa, haina kutadza. Asi vakadaro vachava nedambudziko panyama; asi ini ndinokutavirirai.
\v	29	Asi ndinozvitaura izvi, hama, kuti nguva ipfupi; kubva ikozvino nevane vakadzi ngavave sevasina;
\v	30	nevanochema, sevasingachemi; nevanofara, sevasingafari; nevanotenga, sevasina chinhu;
\v	31	nevanoshandisa nyika ino, se vasinga ishandisi kwazvo; nokuti chimiro chenyika ino chinopfuura.
\v	32	Asi ndinoda kuti murege kuva nekufunganya. Asina kuwana anofunganya zvinhu zvaIshe,  kuti angafadza Ishe sei;
\v	33	asi wakawana anofunganya zvinhu zvenyika,  kuti angafadza mukadzi sei.
\v	34	Mukadzi wakasiyaniswa nemhandara. Asina kuwanikwa anofunganya zvinhu zvaIshe, kuti ave mutsvene zvose pamuviri nepamweya; asi uyo wakawanikwa anofunganya zvinhu zvenyika,  kuti angafadza murume sei.
\v	35	Izvi ndinotaurira rubatsiro rwenyu pachenyu; kwete kuti ndikande musungo pamusoro penyu, asi zvakafanira nekunamatira kwazvo pana Ishe musingapinganidzwi.
\v	36	Asi kana umwe achifunga kuti anozvibata zvisakafanira kumhandara yake, iyo yakurisa, uye zvakafanira kuti zviitike saizvozvo, ngaaite zvaanoda, haatadzi; ngavawanane.
\v	37	Asi anomira akasimba mumoyo, asingamanikidzwi chinhu, uye ane simba pamusoro pechido chake pachake, akatema izvi mumoyo make kuti achachengeta mhandara yake, anoita zvakanaka.
\v	38	Naizvozvowo uyo anowananisa anoita zvakanaka; asi asingawananisi anoita zviri nani.
\v	39	Mukadzi wakasungwa nemurairo nguva dzose murume wake achirarama; asi kana murume wake afa, wasununguka kuwanikwa newaanoda, muna Ishe chete.
\v	40	Asi anganyanya kufara kana achigara akadaro, pakufunga kwangu; uye ndinofunga kuti neni ndine Mweya waMwari.
\c	8
\s	Kudya zvakabairwa zvifananidzo
\p
\v	1	Zvinomaererano nezvakabairwa zvifananidzo, tinoziva kuti tose tine ruzivo. Ruzivo rwunotutumadza, asi rudo rwunovaka.
\v	2	Uyekana ani nani achifunga kuti anoziva chinhu, haasati aziva chinhu sezvaanofanira kuziva;
\v	3	asikana ani achida Mwari, ndiye anozikanwa naye.
\v	4	Naizvozvomaererano nekudya zvinhu zvakabairwa zvifananidzo, tinoziva kuti chifananidzo hachisi chinhu panyika, uye kuti hakuna umwe Mwari kunze kweumwe.
\v	5	Nokutikunyange varipo vanonzi vamwari, kana kudenga, kana panyika (sezvavaripo vamwari vazhinji, nemadzishe mazhinji),
\v	6	asikwatiri kuna Mwari umwe, Baba, zvinhu zvose zvinouya naye, nesu tiri maari; naIshe umwe, Jesu Kristu, zvinhu zvose  zviripo nekuda kwake, nesu  tiripo naye.
\p
\v	7	Asiruzivo harwuko kwavari vose; nokuti vamwe vane hana yechifananidzo kusvika ikozvino, vanodya sezvakabairwa chifananidzo; nehana yavo isina simba inoshatiswa.
\v	8	Zvinokudya hakutiswededzi kuna Mwari; kwete nokuti kana tichidya, tinowanzirwa; uye kwete kuti kana tisingadyi, tinoshaiwa.
\v	9	Zvinochenjerai, zvimwe kodzero yenyu iyi ive chigumbuso kune avo vasina simba.
\v	10	Nokuti kana umwe achikuona iwe ane ruzivo ugere pakudya mutembere yechifananidzo, hana yeasina simba haingatsungiswi kuti adye izvo zvakabairwa zvifananidzo here?
\v	11	Uye neruzivo rwako hama isina simba ichaparara here, Kristu yaakafira?
\v	12	Zvino kana muchitadzira hama saizvozvo, muchikuvadza hana yavo isina simba, munotadzira Kristu.
\v	13	Naizvozvo kana kudya kuchigumbusa hama yangu, handingatongodyi nyama kusvika narinhi, kuti ndirege kugumbusa hama yangu.
\c	9
\s	Kusununguka nekodzero yaPauro
\p
\v	1	Handisimuapositori here? Handisi wakasununguka here? Handina kuona Jesu Kristu Ishe wedu here? Imwi hamusi basa rangu muna Ishe here?
\v	2	Kanandisiri muapositori kuna vamwe, asi zvirokwazvo ndiri  iye kwamuri; nokuti mucherechedzo wevuapositori hwangu ndimwi muna Ishe.
\v	3	Kuzvidavirirakwangu kune vanondinzvera ndeuku.
\v	4	Hatinasimba here rekudya nekumwa?
\v	5	Hatinakodzero yekutenderera nehanzvadzi mudzimai sevamwewo vaapositori, nevanin'ina vaIshe naKefasi here?
\v	6	Kanandini ndoga naBhanabhasi tisina kodzero yekusashanda here?
\v	7	Ndianianomboshanda muchiuto achizviripira mubairo? Ndiani anorima munda wemizambiringa, ndokusadya zvechibereko chawo? Kana ndiani anofudza boka akasadya zvemukaka weboka?
\v	8	Kutizvinhu izvi ndinozvitaura semunhu? Kana murairo hautauriwo izvozvo here?
\v	9	Nokutikwakanyorwa mumurairo waMozisi  kuti: Usasunga muromo wenzombe inopura zviyo. Kuti Mwari ane hanya nenzombe?
\v	10	Kana anoreva zvirokwazvo nekuda kwedu? Nokuti kwakanyorwa nekuda kwedu, kuti anorima anofanira kurima mutariro, neanopura mutariro yake, kugoverwa mutariro.
\v	11	Kana isu takadzvara kwamuri zvinhu zvemweya, chinhu chikuru here kana isu tichicheka zvinhu zvenyu zvenyama?
\v	12	Kana vamwe vachigovana kodzero pamusoro penyu, isu hati vadariki here? Asi hatina kushandisa kodzero iyi, asi tinoitira moyo murefu zvose, kuti tirege kupa chipinganidzo kuevhangeri yaKristu.
\v	13	Hamuzivi here kuti avo vanoshumira pazvinhu zvitsvene vanodya zvetembere, vanorindira paaritari vanogovana nearitari here?
\v	14	Saizvozvo naIshe wakaraira kuti avo vanoparidza evhangeri, vararame neevhangeri.
\v	15	Asi ini handina kushandisa chimwe chezvinhu izvi; uye handina kunyora zvinhu izvi kuti zviitwe saizvozvo kwandiri, nokuti zviri nani kwandiri kuti ndife, pakuti umwe ashaise kuzvikudza kwangu maturo.
\v	16	Nokuti kunyange ndichiparidza evhangeri, handina  chekuzvikudza  nacho, nokuti faniro yakatakudzwa pamusoro pangu; asi ndine nhamo, kana ndisingaparidzi evhangeri.
\v	17	Nokuti kana ndichiita chinhu ichi ndichizvidira, ndine mubairo; asi kana ndisingadi, ndakabatiswa utariri.
\v	18	Ko mubairo wangu chii? Kuti kana ndichiparidza evhangeri ndiite kuti evhangeri yaKristu isabhadharwa, kuti ndirege kushandisa kodzero yangu muevhangeri zvakapfuurikidza.
\p
\v	19	Nokuti ndakasununguka kune vose, ndizviite muranda kune vose, kuti ndiwane vazhinji kwazvo.
\v	20	Uye kuvaJudha ndakava semuJudha, kuti ndiwane vaJudha; kune vari pasi pemurairo se ari pasi pemurairo, kuti ndiwane vari pasi pemurairo;
\v	21	kune vasina murairo seasina murairo (ndisati ndiri asina murairo kuna Mwari, asi mumurairo kuna Kristu), kuti ndiwane vasina murairo;
\v	22	kune vasina simba ndakava se asina simba, kuti ndiwane vasina simba; ndakava zvinhu zvose kune vose, kuti ndiponese vamwe nemitoo yose.
\v	23	Uye izvi ndinoita nekuda kweevhangeri, kuti ndive mugovani pairi.
\p
\v	24	Hamuzivi here kuti vanomhanya munhangemutange vanomhanya vose, asi umwe anogamuchira mubairo? Mhanyai saizvozvo, kuti mu uwane.
\v	25	Uye umwe neumwe anokwikwidza anozvidzora pazvinhu zvose; zvino ivo  vanozviita kuti vagamuchire korona inoparara, asi isu isingaparari.
\v	26	Naizvozvo ini ndinomhanya saizvozvo kwete seasina chokwadi; saizvozvo ndinorwa kwete seanorova mhepo;
\v	27	asi ndinotsikirira muviri wangu nekuuita muranda, kuti kana ndaparidzira vamwe, ini ndomene ndisaraswa.
