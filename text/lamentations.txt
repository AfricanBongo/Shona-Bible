\b	Mariro aJeremiya
\c	1
\p
\v	1	Haiwa,kugara roga kweguta raiva rakazara vanhu! Rava sechirikadzi; raiva guru pakati pemarudzi; muchindakadzi pakati pematunhu rava nhapwa.
\v	2	Rinochemazvekuchema usiku, uye misodzi yaro iri pamatama aro; hapana anorinyaradza pakati pevadikanwi varo vose; shamwari dzaro dzose dzakaita nekunyengera kwariri, vava vavengi varo.
\v	3	Judhawaenda muutapwa nekuda kwekutambudzika uye nekuda kweukuru hweutapwa; iye agere pakati pevechirudzi, haawani zororo; vadzingiriri vake vose vakamubata pakati pepakamanikana.
\v	4	NziradzeZiyoni dzinochema, nokuti hakuna vanouya kumutambo; masuwo aro ose matongo; vapristi varo vanogomera; mhandara dzaro dzinoshungurudzika; nairo riri mukuvaviwa.
\v	5	Vadzivisivaro vava musoro, vavengi varo vatambarara; nokuti Jehovha wakarishungurudza nekuda kweuwandu hwezvitadzo zvaro; vanana varo vaenda  kuutapwa pamberi pemudzivisi.
\v	6	Zvinorunako rwaro rwose rwakabva pamukunda weZiyoni; machinda aro aita senondo dzisingawani mafuro, uye dzinofamba dzisina simba pamberi pemudzingiriri.
\v	7	Pamazuva edambudziko raro nekudzungaira kukuru kwaro, Jerusarema rinorangarira zvinhu zvaro zvose zvinofadza zvaivapo kubva pamazuva ekare, vanhu varo pavakawira pamaoko emudzivisi, uye rusina mubatsiri; vadzivisi vakariona, vakasveveredza masabata aro.
\v	8	Jerusaremarakatadza zvikuru; naizvozvo rakava chinhu chisina kuchena; vose vairiremekedza vanorishoora, nokuti vakaona kushama kwaro; zvirokwazvo iro rakagomera ndokudzokera shure.
\v	9	Tsvinayaro yaiva pamipendero yenguvo yaro; harina kurangarira kuguma kwaro; naizvozvo rakaburuka zvinoshamisa, raiva risina munyaradzi. Jehovha, onai dambudziko rangu, nokuti muvengi wazvikudza.
\p
\v	10	Mudzivisi watambanudzira ruoko rwake pamusoro pezvose zvaro zvinofadza; nokuti rakaona vechirudzi vachipinda panzvimbo yaro tsvene, avo makaraira nezvavo kuti varege kupinda paungano yenyu.
\v	11	Vanhu varo vose vanogomera, vanotsvaka chingwa; vakapa zvinhu zvavo zvinofadza kuva zvekudya kuvandudza mweya weupenyu. Onai, Jehovha, mutarire; nokuti ndava chinozvidzwa.
\v	12	Hachisi chinhu kwamuri here imwi mose munopfuura nenzira? Tarirai, zvino onai kana pane kusuruvara sekusuruvara kwangu, kwakaitwa kwandiri, Jehovha kwaaka ndishungurudza nako pazuva rekupfuta kwekutsamwa kwake.
\v	13	Ari kumusoro wakatuma moto kumapfupa angu, uye wakakunda; wakateyera tsoka dzangu mumbure; wakandidzosera shure; wakandiita dongo,  ndakapera simba zuva rose.
\v	14	Joko rezvitadzo zvangu rakasungwa neruoko rwake, zvakarukwa, zvakwira pamutsipa wangu; wakawisisa simba rangu, Ishe wakandipa mumaoko  avo; handigoni kumuka.
\v	15	Ishe wakashaisa simba vane simba vangu vose pakati pangu; wakandidanira ungano yakatarwa kuzopwanya majaya angu; Ishe wakatsikira mhandara mukunda waJudha chisviniro.
\v	16	Ndinochema misodzi nekuda kwezvinhu izvi; ziso rangu, ziso rangu rinoyerera mvura, nokuti munyaradzi anofanira kuvandudza mweya weupenyu wangu ari kure neni; vana vangu vava vakasiiwa, nokuti muvengi wakunda.
\v	17	Ziyoni rinotandavadza maoko aro; hakuna angarinyaradza; Jehovha wakaraira maererano naJakove kuti vakamupoteredza vave vadzivisi vake; Jerusarema rava mukadzi wakasviba pakati pavo.
\p
\v	18	Jehovha wakarurama, nokuti ndakapandukira muromo wake; inzwai henyu, vanhu vose, uye onai kushungurudzika kwangu; mhandara dzangu nemajaya angu vaenda muutapwa.
\v	19	Ndakadana vadikanwi vangu; ivo vakandinyengera; vapristi vangu nevakuru vangu vakafema kekupedzisira muguta, vachiri kuzvitsvakira zvekudya kuti vavandudze mweya weupenyu wavo.
\v	20	Onai, Jehovha, nokuti ndiri mukushungurudzika; ura hwangu hwabvongodzwa, moyo wangu washanduka mukati mangu, nokuti ndapanduka zvinorwadza. Kunze munondo uno nditorera vana, mumba makaita serufu.
\v	21	Vakanzwa kuti ini ndinogomera; hakuna anondinyaradza; vavengi vangu vose vakanzwa  zvedambudziko rangu, vanofara nokuti imwi makazviita. Muchasvikisa zuva ramakaparidza, ipapo vachava seni.
\v	22	Uipi hwavo hwose ngahusvike pamberi penyu; uye muvaitire sezvamakandiitira nekuda kwezvitadzo zvangu zvose; nokuti kugomera kwangu kuzhinji, nemoyo wangu wapera simba.
\c	2
\s	Kutonga kwaJehovha pamusoro peJerusarema
\p
\v	1	Ishewakafukidza sei mukunda weZiyoni negore mukutsamwa kwake! Wakapotsera kunaka kwaIsraeri kubva kumatenga kuenda pasi, uye haana kurangarira chitsiko chetsoka dzake pazuva rekutsamwa kwake.
\v	2	Ishewakamedza ugaro uzhinji hwose hwaJakove, uye haana kunzwira tsitsi; pakutsamwa kwake wakaputsa nhare dzemukunda waJudha; akadziuisa pasi; wakasvibisa umambo nemachinda ahwo.
\v	3	Waguramukupfuta kwekutsamwa runyanga rwose rwaIsraeri; wakadzosera shure ruoko rwake rwerudyi pamberi pemuvengi; uye wakapisa muna Jakove semurazvo wemoto unopedza kumativi ose.
\v	4	Wakakungauta hwake semuvengi; wakamira  neruoko rwake rwerudyi semudzivisi; ndokuuraya vose vaifadza ziso; mutende remukunda weZiyoni wakadurura hasha dzake semoto.
\v	5	Ishewakava semuvengi; wakamedza Israeri; wakamedza mizinda yake yose; wakaparadza nhare dzake dzose; uye anowedzera kurira nekuchema kumukunda waJudha.
\v	6	Zvinowatora tende rake nechisimba sebindu; waparadza nzvimbo yake yekusangana; Jehovha wakanganwa nguva yakatarwa uye sabata paZiyoni; ndokumhura muhasha dzekutsamwa kwake mambo nemupristi.
\v	7	Ishewakarasa aritari yake; wakasema nzvimbo yake tsvene; wakapfigira muruoko rwemuvengi masvingo emizinda yake; vakaita ruzha muimba yaJehovha sezuva reungano yakatarwa.
\v	8	Jehovhawakafunga kuparadza rusvingo rwemukunda weZiyoni; wakatatamura rwonzi rwekuyera; haana kubvisa ruoko rwake pakuparadza; naizvozvo wakachemedza nhare nerusvingo; zvinopera simba pamwe chete.
\v	9	Masuwoaro akanyura pasi; wakaparadza nekuvhuna zvipfigiso zvaro; mambo nemachinda aro vari pakati pevechirudzi; hapana murairo; uye vaporofita varo havawani chiratidzo kubva pana Jehovha.
\v	10	Vakuru vemukunda weZiyoni vagere pasi; vanonyarara; vakakushira guruva pamusoro wavo; vakazvisunga zviuno nemasaga; mhandara dzeJerusarema dzakakotamisa musoro wadzo pasi.
\p
\v	11	Meso angu apera nemisodzi; ura hwangu hunotambudzika; chiropa changu chadururirwa pasi, nekuda kwekuparadzwa kwemukunda wevanhu vangu, nokuti vanana nevanoyamwa vanoziya munzira dzemumusha dzeguta.
\v	12	Vanoti kunana amai vavo: Zviyo newaini zviripi? Pavanoziya sevakakuvadzwa munzira dzemumusha dzeguta, mweya weupenyu wavo paunozvidururira pachipfuva chaamai vavo.
\p
\v	13	Ndichakupupurei? Chii chandichafananidza newe, iwe mukunda weJerusarema? Chii chandichaenzanisa newe kuti ndikunyaradze, iwe mhandara mukunda weZiyoni? Nokuti kuvhunika kwako kukuru segungwa; ndiani achakuporesa?
\v	14	Vaporofita vako vakakuonera zvisina maturo nezvisina kurungwa, uye havana kubudisa uipi hwako, kuti vadzosere utapwa hwako, asi vakakuonera mitoro yenhema nezvinotapisa.
\v	15	Vose vanopfuura nenzira vachavarovera maoko pamusoro pako, vanoridza muridzo nekudzungudzira mukunda weJerusarema musoro wavo,  vachiti: Ndiro here guta ravanoti nezvaro rakaperera mukunaka, mufaro wenyika yose?
\v	16	Vavengi vako vose vakakushamisira muromo wavo; vanoridza muridzo nekugeda-geda meno, vanoti: Tarimedza; zvirokwazvo iri izuva rataiva takatarisira; tawana, taona.
\v	17	Jehovha wakaita zvaaiva akafunga; wakazadzisa shoko rake raaiva araira pamazuva ekare; waputsa uye haana kuva netsitsi; uye wafadza muvengi pamusoro pako; wamisa runyanga rwevadzivisi vako.
\v	18	Moyo wavo wakachemera kuna Ishe. Iwe rusvingo rwemukunda weZiyoni, misodzi ngaiyerere serwizi masikati neusiku; usazvipa zororo; mboni yeziso rako isarega kunyarara.
\v	19	Muka, udanidzire neusiku pakutanga kwemirindiro, durura moyo wako semvura pamberi pechiso chaIshe; simudzira maoko ako kwaari nekuda kweupenyu hwevanana vako, vanoziya nenzara panhongonya penzira dzose dzemumusha.
\p
\v	20	Onai, Jehovha, uye tarirai wamakaitira zvakadai! Vakadzi vachadya chibereko chavo here, vana vavakasvusvudzira? Mupristi nemuporofita vangaurawa panzvimbo tsvene yaIshe here?
\v	21	Mudiki nemukuru varere pasi  munzira dzemumusha; mhandara dzangu nemajaya angu vawa nemunondo; makauraya nezuva rekutsamwa kwenyu, makabaya, hamuna kunzwira tsitsi.
\v	22	Makadaidza se pazuva reungano yakatarwa zvityiso zvangu kupoteredza; kuti nezuva rekutsamwa kwaJehovha hakuna anopukunyuka kana anosara; vandakagumbatira nekurera muvengi wangu wavapedza.
\c	3
\s	Kuvimba naMwari pakutambudzika
\p
\v	1	Ndinimurume wakaona dambudziko netsvimbo yekutsamwa kwake.
\v	2	Wakanditungamirirandokundiuisa  murima asi kwete  muchiedza.
\v	3	Zvirokwazvowakanditendeukira, wakatendeusira ruoko rwake zuva rose.
\v	4	Wakasakadzanyama yangu neganda rangu, wakavhuna mapfupa angu.
\v	5	Wakavakakundirwisa, ndoku ndikomberedza  nenduru nemarwadzo.
\v	6	Wakandigarisapanzvimbo dzerima sevakafa vekare.
\v	7	Wakandikomberedzanerusvingo kuti ndirege kubuda; wakaremesa ketani yangu.
\v	8	Zvinopandinochema nekudanidzira, anodzivirira munyengetero wangu.
\v	9	Wakadziviranzira dzangu nerusvingo rwemabwe akavezwa, akakombamisa makwara angu.
\v	10	Wava kwandiri bheya rakavandira, shumba iri panzvimbo dzakavanda.
\v	11	Wakatsausa nzira dzangu, ndokundibvarura-bvarura, wakandiita dongo.
\v	12	Wakahwembura uta hwake, ndokundiita sechinangwa chemuseve.
\v	13	Wakapinzisa miseve yegoba rake muitsvo dzangu.
\v	14	Ndava chiseko kuvanhu vose, rwiyo rwavo zuva rose.
\v	15	Wakandigutisa nezvinovava, wakandidhakisa negavakava.
\v	16	Zvino wakapwanya meno angu nerubwe, wakandipwanyidzira mumadota.
\v	17	Zvino imwi makarasa mweya weupenyu wangu kure nerugare, ndakanganwa zvakanaka.
\v	18	Naizvozvo ndakati: Zvaparara simba rangu netariro yangu kuna Jehovha.
\v	19	Rangarirai dambudziko rangu, nekudzungaira kwangu, gavakava, nenduru.
\v	20	Mweya weupenyu wangu unogarokurangarirai, uye unokotama mandiri.
\v	21	Izvi ndinozvidzosa mumoyo mangu, naizvozvo ndine tariro.
\p
\v	22	Unyoro ukuru hwaJehovha kuti tisapedzwa, nokuti tsitsi dzake hadziperi.
\v	23	Zvitsva mangwanani ega-ega, kutendeka kwenyu kukuru.
\v	24	Jehovha mugove wangu, unoreva mweya weupenyu wangu; naizvozvo ndichavimba naye.
\v	25	Jehovha wakanaka kune vanomumirira, kumweya weupenyu unomutsvaka.
\v	26	Zvakanaka kuva netariro uye kumirira ruponeso rwaJehovha mukunyarara.
\v	27	Zvakanakira murume kuti atakure joko paudiki hwake.
\v	28	Ngaagare ari oga anyerere, nokuti ndiye wakamutakudza iro.
\v	29	Ngaaise muromo wake muguruva; zvimwe pangava netariro.
\v	30	Ngaape dama rake kune anomurova, ngaagute nekushoorwa.
\v	31	Nokuti Ishe haangarasi nekusingaperi.
\v	32	Nokuti kunyange akashungurudza, achanzwira tsitsi nekuwanda kwetsitsi dzake.
\v	33	Nokuti haatambudzi nemoyo wake kana kushungurudza vana vevanhu.
\v	34	Kupwanya pasi petsoka dzake vose vasungwa vepanyika;
\v	35	kutsausa kodzero yemurume pamberi pechiso cheWekumusoro-soro;
\v	36	kukanganisa munhu panyaya yake; Ishe haazvioni here?
\v	37	Ndiani angataura, izvo ndokuitika,  kana Ishe asinga zvirairi?
\v	38	Hakubudi zvakaipa nezvakanaka kubva mumuromo meWekumusoro-soro here?
\v	39	Munhu mupenyu anonyunyutirei, murume  achirangwa pazvivi zvake?
\v	40	Ngatinzverei nekuedza nzira dzedu, titendeukirezve kuna Jehovha.
\v	41	Ngatisimudze moyo wedu nemaoko kuna Mwari ari kumatenga.
\v	42	Isu takadarika uye takapanduka; imwi hamuna kukanganwira.
\v	43	Makafukidza nekutsamwa, uye makatidzingirira, makauraya, hamuna kunzwira tsitsi.
\v	44	Makazvifukidza mugore kuti munyengetero urege kupfuurira.
\v	45	Makatiita marara nezvinoraswa pakati pemarudzi.
\v	46	Vavengi vedu vose vakatishamisira muromo wavo.
\v	47	Kutya nehunza zviri pamberi pedu, kuva dongo nekuparara.
\p
\v	48	Ziso rangu rinoyerera nzizi dzemvura pamusoro pekuparadzwa kwemukunda wevanhu vangu.
\v	49	Ziso rangu rinoduruka, uye hariregi, pasina kuguma,
\v	50	kusvika Jehovha achitarira pasi achiona ari kumatenga.
\v	51	Ziso rangu rinorwadzisa mweya weupenyu wangu nekuda kwevakunda vose veguta rangu.
\v	52	Vavengi vangu vakandidzingirira zvinorwadza seshiri pasina chikonzero.
\v	53	Vakagura upenyu hwangu mugomba, ndokukanda ibwe pamusoro pangu.
\v	54	Mvura zhinji yakayerera nepamusoro pemusoro wangu; ndakati: Ndagurwa.
\p
\v	55	Ndakadana zita renyu, Jehovha, ndiri mugomba pasi-pasi.
\v	56	Makanzwa inzwi rangu; regai kundivanzira nzeve yenyu pakufema kwangu pakuchema kwangu.
\v	57	Makaswedera nezuva randakadana kwamuri, imwi makati: Usatya.
\v	58	Ishe, makandireverera nyaya dzemweya weupenyu wangu, makadzikinura upenyu hwangu.
\v	59	Jehovha, makaona kutadzirwa kwangu; tongai nyaya yangu.
\v	60	Makaona tsivo yavo yose, mazano avo ose kundirwisa.
\v	61	Makanzwa kumhurwa kwavo, Jehovha, mazano avo ose kundirwisa;
\v	62	miromo yevakandimukira nezvavakandifungira zuva rose.
\v	63	Tarirai kugara kwavo pasi nekusimuka kwavo; ndiri rwiyo rwavo.
\p
\v	64	Dzoserai kwavari tsivo, Jehovha, zvichienderana nebasa remaoko avo.
\v	65	Vapei kuoma kwemoyo, kutuka kwenyu kwavari.
\v	66	Vadzingirirei mukutsamwa uye vaparadzei kubva pasi pematenga aJehovha.
\c	4
\s	Kutambudzika kwevanhu nekuda kwezvivi
\p
\v	1	Haiwa,goridhe rasvibirira, goridhe rakanaka rashanduka! Mabwe enzvimbo tsvene adururwa panhongonya yenzira imwe neimwe yemumusha!
\v	2	Vanakomanavanokosha veZiyoni vanofananidzwa negoridhe rakaisvonaka, vakanzi zvirongo zvevhu sei, basa remaoko emuumbi!
\p
\v	3	Kunyangemakava anobudisa zamu, anoyamwisa vana vawo; mukunda wevanhu vangu wava neutsinye semhou dziri murenje.
\v	4	Rurimirwemwana anoyamwa rwunonamatira kumatadza ake nekuda kwenyota; vanana vanokumbira chingwa; hakuna anovamedurira.
\p
\v	5	Avovaisidya zvinozipa vava vakasiiwa munzira dzemumusha; vairerwa nezveruvara rushava vombundikira maturunhuru.
\v	6	Nokutichitadzo chemukunda wevanhu vangu chikuru kupfuura chivi cheSodhoma, rakaparadzwa sekamwe-kamwe uye kusina maoko akarishonyorora.
\p
\v	7	VaNazarivaro vakanatswa kupfuura magada echando, vakachena kupfuura mukaka, vaiva vakatsvuka pamuviri kupfuura makorari, chimiro chavo chaiva  sesafire.
\v	8	Kuonekwakwavo kwakasviba kupfuura utema, havazikanwi munzira dzemumusha; ganda ravo rinonamatira mapfupa avo, rasvava, rava sedanda.
\p
\v	9	Vakaurawanemunondo vari nani pane vakaurawa nenzara; nokuti ivo vanoonda vachibaiwa nekushaya zvibereko zvemunda.
\v	10	Maoko evakadzi vane tsitsi akabika vana vavo; vakava zvekudya kwavari pakuparadzwa kwemukunda wevanhu vangu.
\p
\v	11	Jehovha wakapedzisa kutsamwa kwake, wakadurura kupfuta kwekutsamwa kwake, uye wakabatidza moto muZiyoni, iwo ndokupedza nheyo dzaro.
\v	12	Madzimambo epasi nevagari vose vepanyika havazaitenda kuti mudzivisi nemuvengi vangadai vakapinda mumasuwo eJerusarema.
\p
\v	13	 Zvakadaro nekuda kwezvivi zvevaporofita varo  nezvitadzo zvevapristi varo vakateura ropa revakarurama mukati maro.
\v	14	Vakadzungaira  semapofu munzira dzemumusha, vakasvibiswa neropa, pasina vanogona kubata nguvo dzavo.
\p
\v	15	Vakadanidzira kwavari  vachiti: Ibvai,  rakasviba! Ibvai, ibvai, regai kubata! Pavakatiza nekudzungaira, vakati pakati pemarudzi: Havangazogarizve  pano sevatorwa.
\v	16	Chiso chaJehovha chakavaparadzira; haachavataririzve; havana kuremekedza vapristi, uye havana kuva nenyasha kuvakuru.
\p
\v	17	Isu, meso edu anongopera  achitarira rubatsiro rwedu pasina; pakutarira kwedu takatarira rudzi rusingaponesi.
\v	18	Vanoronda matsimba edu kuti tisafamba munzira dzedu dzemumusha; kuguma kwedu kwaswedera, mazuva edu azadziswa, nokuti kuguma kwedu kwasvika.
\p
\v	19	Vadzingiriri vedu vanomhanyisa kupfuura makondo ematenga, vakadzingirirana nesu pamusoro pemakomo, vakativandira murenje.
\v	20	Mweya wemhino dzedu, muzodzwa waJehovha, wakabatwa mumakomba avo; iye watakati: Pasi pemumvuri wake tichararama pakati pemarudzi.
\p
\v	21	Farisisa, uve nemufaro, iwe mukunda weEdhomu, ugere munyika yeUzi; mukombe uchapfuurira kwauriwo; iwe uchadhakwa ukazvifukura.
\v	22	Uipi hwako hwapera, iwe mukunda weZiyoni; haachazokutapizve; achashanyira uipi hwako, iwe mukunda weEdhomu; achafukura zvivi zvako.
\c	5
\s	Munyengetero wekukumbira ngoni
\p
\v	1	Rangarirai,Jehovha, zvakaitika kwatiri; tarirai, muone kushoorwa kwedu.
\v	2	Nhakayedu yashandurirwa kuvatorwa, dzimba dzedu kuvaeni.
\v	3	Tirinherera dzisina baba; vana amai vedu  vava sechirikadzi.
\v	4	Takanwamvura yedu nemari; huni dzedu dzinouya nemutengo.
\v	5	Tinodzingirirwapamitsipa yedu; taneta uye hatina zororo.
\v	6	Takaparuoko  kuvaEgipita,  nekuvaAsiriya, kuti tigutswe  nezvekudya.
\v	7	Madzibabaedu akatadza, havachipo; uye isu takatakura zvitadzo zvavo.
\v	8	Varandavanotitonga; hapana anonunura kubva muruoko rwavo.
\v	9	Tinowanachingwa chedu nenjodzi yeupenyu hwedu, nekuda kwemunondo werenje.
\v	10	Ganda redu rakapisa sechoto nekuda kwekupisa kukuru kwenzara.
\v	11	Vakachinyira vakadzi paZiyoni,  nemhandara pamaguta aJudha.
\v	12	Machinda akasungirirwa neruoko rwavo; zviso zvevakuru hazvina kuremekedzwa.
\v	13	Majaya akatakura guyo, vana ndokugumburwa pasi pehuni.
\v	14	Vakuru vakapera pasuwo,  nemajaya pakuimba kwavo.
\v	15	Mufaro wemoyo wedu waguma; kutamba kwedu kwashandurwa kuva kuchema.
\v	16	Korona yemusoro wedu yawa; haiwa, nhamo kwatiri nokuti takatadza!
\v	17	Nekuda kweizvi moyo yedu yapera simba; nekuda kwezvinhu izvi meso edu asvibirirwa.
\v	18	Nekuda kwegomo reZiyoni rava dongo; makava anofamba pamusoro paro.
\v	19	Imwi Jehovha munogara nekusingaperi; chigaro chenyu cheushe chinobva kuzera kusvika kuzera.
\v	20	Munotikanganwirei nekusingaperi, muchitirasa pakureba kwemazuva?
\v	21	Tidzoserei kwamuri, Jehovha, zvino tichadzoka; vandudzai mazuva edu  ave sekare.
\v	22	Asi makatiramba zvirokwazvo; makatitsamwira zvikurusa.
