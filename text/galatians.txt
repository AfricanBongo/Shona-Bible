\b	Tsamba yaPauro kuVaGaratiya
\c	1
\s	Kwaziso
\p
\v	1	Pauromuapositori asingabvi kuvanhu, uye kwete nemunhu, asi naJesu Kristu, naMwari Baba vakamumutsa kubva kuvakafa,
\v	2	nehamadzose dzineni, kumakereke eGaratiya:
\v	3	Nyashakwamuri nerugare rwunobva kuna Mwari Baba, naIshe wedu Jesu Kristu,
\v	4	wakazvipanekuda kwezvivi zvedu, kuti atisunungure panyika yakaipa yaikozvino, maererano nechido chaMwari uye Baba vedu;
\v	5	kuve nekubwinya kwaari kusvika rinhi narinhi. Ameni.
\s	Pauro anosimbisa vuapositori hwake
\p
\v	6	Ndinoshamisikakuti munokurumidza zvakadai kubva kune uyo wakakudanai munyasha dzaKristu,  muchienda kune imwe evhangeri;
\v	7	isatiiri imwe; asi kune vamwe vanokutambudzai vachidawo kutsaudzira evhangeri yaKristu.
\v	8	Asikunyange isu kana mutumwa anobva kudenga akakuparidzirai evhangeri yakasiyana neyatakaparidza kwamuri, ngaave chakatukwa.
\v	9	Sezvatakamboreva,uye ndinorevazve ikozvino: Kana umwe akakuparidzirai evhangeri yakasiyana neyamakagamuchira, ngaave chakatukwa.
\p
\v	10	Nokuti ikozvino ndinonyengetedza vanhu here kana Mwari? Kana ndinotsvaka kufadza vanhu here? Nokuti kana ndichiri kufadza vanhu, ndingadai ndisiri muranda waKristu.
\v	11	Asi ndinokuzivisai, hama, evhangeri yakaparidzwa neni, kuti haina kuita seyevanhu.
\v	12	Nokuti neni handina kuigamuchira kumunhu, uye handina ku idzidziswa, asi nekuzarurirwa kwaJesu Kristu.
\v	13	Nokuti makanzwa mufambiro wangu kwekutanga pachiJudha, kuti ndaishusha kereke yaMwari zvikurusa, nekuiparadza;
\v	14	uye ndaibudirira pachiJudha kupfuura vazhinji vezero rangu parudzi rwangu, ndichishingairisisa  patsika dzemadzibaba angu.
\v	15	Asi zvakati zvafadza Mwari, iye wakandisanangura kubva padumbu ramai vangu, aka ndidana nenyasha dzake,
\v	16	kuratidza Mwanakomana wake mandiri, kuti ndimuparidze pakati pevahedheni, pakarepo handina kurangana nenyama neropa;
\v	17	uye handina kukwira kuJerusarema kune vakanditangira kuva vaapositori, asi ndakaenda kuArabhiya, ndikadzokerazve kuDhamasiko.
\v	18	Ipapo shure kwemakore matatu ndakakwira kuJerusarema kunoona Petro, ndikagara naye mazuva gumi nemashanu.
\v	19	Asi handina kuona umwe wevaapositori, kunze kwaJakobho munin'ina waIshe.
\v	20	Zvino zvinhu zvandinokunyorerai, tarira pamberi paMwari, kuti handinyepi.
\v	21	Shure kwaizvozvo ndakaenda kumatunhu eSiriya neeKirikia.
\v	22	Asi ndaiva ndisingazikanwi pachiso nemakereke eJudhiya aiva muna Kristu;
\v	23	asi vaiva vanzwa chete kuti: Waititambudza nguva dzakapfuura, zvino woparidza rutendo rwaaimboparadza.
\v	24	Vakarumbidzawo Mwari mandiri.
\c	2
\s	Kubatidzana kwaPauro nevamwe vaapositori
\p
\v	1	Shurekweizvozvo kwapfuura makore gumi nemana ndakakwirazve kuJerusarema naBhanabhasi, ndikatorawo naTitosi.
\v	2	Zvinondakakwira nekuzarurirwa, ndokuvarondedzera evhangeri yandinoparidza pakati pevahedheni, asi pachivande kune vaiva vachikudzwa, zvimwe ndimhanyire kana ndakamhanyira pasina.
\v	3	Asikunyange Titosi  waiva neni, ari muGiriki, haana kurovererwa kuti adzingiswe;
\v	4	uyenekuda kwehama dzenhema, vaiva vapinzwa pachivande, vaiva vapinda nekunyangira kuzoshora kusununguka kwedu kwatinako muna Kristu Jesu, kuti vatiise muuranda;
\v	5	vatisinakutendera nekuzviisa pasi kunyange kweawa; kuti chokwadi cheevhangeri chirambe chigere nemwi.
\v	6	Asikune vainzi chinhu (kunyange vaimbova chii hazvirevi chinhu kwandiri; Mwari haagamuchiri chimiro chemunhu), nokuti avo vaikudzwa havana kundiwedzera chinhu;
\v	7	asipachinzvimbo chaizvozvo, vakati vaona kuti evhangeri yevasina kudzingiswa yakakumikidzwa kwandiri, saPetro yevakadzingiswa,
\v	8	(nokutiiye wakaita nesimba kuna Petro kuvuapositori hwekudzingiswa, wakaita nesimba nekwandiri kuvahedheni);
\v	9	zvinovaziva nyasha dzandakapiwa, vanaJakobho naKefasi naJohwani, vaikudzwa kuva mbiru, vakapa ini naBhanabhasi ruoko rwerudyi rwekudyidzana, kuti isu  tiende kuvahedheni, ivowo kune vakadzingiswa;
\v	10	chete kuti tirangarire varombo, ichocho chandakashingairirawo kuita.
\p
\v	11	Zvino Petro wakati asvika Andiyokiya, ndakamupikisa pachiso, nokuti waiva ane mhosva.
\v	12	Nokuti vamwe vasati vasvika vaibva kuna Jakobho, waidya nevahedheni; asi kana vasvika waisuduruka, achizviraura, achitya vekudzingiswa.
\v	13	Nevamwewo vaJudha vakanyepedzera pamwe naye, zvekuti naBhanabhasi wakatorwa neunyepedzeri hwavo.
\v	14	Asi ndakati ndaona kuti havafambi zvakarurama maererano nechokwadi cheevhangeri, ndakati kuna Petro pamberi pevose: Kana iwe uri muJudha, unorarama nemutoo wevahedheni, uye kwete sezvinoita vaJudha, unoroverera sei vahedheni kuti vararame sevaJudha?
\v	15	Isu tiri vaJudha pachisikirwo, uye kwete vatadzi vanobva kuvahedheni,
\v	16	tichiziva kuti munhu haanzi wakarurama nemabasa emurairo, asi nerutendo kuna Jesu Kristu, nesu takatenda kuna Kristu Jesu, kuti tinzi takarurama nerutendo kuna Kristu, uye kwete nemabasa emurairo; nokuti nemabasa emurairo hakuna nyama ichanzi yakarurama.
\v	17	Asi kana  isu, tinotsvaka kunzi takarurama kuna Kristu, nesu tomene tiwanikwe tiri vatadzi, naizvozvo Kristu wava mushumiri wechivi here? Ngazvisadaro!
\v	18	Nokuti kana ndikavakazve izvi zvandakaputsa, ndinozviratidza  kuva mudariki.
\v	19	Nokuti ini nemurairo ndakafa kumurairo, kuti ndirarame kuna Mwari.
\v	20	Ndakarovererwa pamuchinjikwa pamwe naKristu; asi ndinorarama; handisisiri ini, asi Kristu anorarama mandiri; asi zvandinorarama ikozvino panyama, ndinorarama nerutendo rweMwanakomana waMwari, wakandida akazvipa nekuda kwangu.
\v	21	Handishaisi nyasha dzaMwari maturo; nokuti kana kunzi wakarurama  kuchiwanikwa nemurairo, saka Kristu wakafira pasina.
\c	3
\s	Munhu anonzi wakarurama nerutendo
\p
\v	1	HaiwavaGaratiya matununu, ndiani wakakuroyai kuti murege kuteerera chokwadi, imwi makaratidzwa Jesu Kristu pachena pamberi pemeso, akarovererwa pamuchinjikwa pakati penyu?
\v	2	Ndichochichete chandinoda kudzidza kwamuri  chekuti: Makagamuchira Mweya nemabasa emurairo here, kana nekunzwa kwerutendo?
\v	3	Komuri matununu akadai? Makatanga muMweya, zvino mopedzisa munyama here?
\v	4	Makatambudzikazvikuru zvakadai pasina here? Zvakadaro pasinawo!
\v	5	Naizvozvoiye anokupai Mweya neanoita mabasa esimba pakati penyu,  anozviita nemabasa emurairo here, kana nekunzwa kwerutendo?
\p
\v	6	Abhurahamasezvaakatenda Mwari, zvikaverengwawo kwaari kuti kururama.
\v	7	Naizvozvomunoziva kuti avo verutendo, ndivo vana vaAbhurahama.
\v	8	Nerugwaro,rwaona zviri mberi kuti Mwari anoti vahedheni vakarurama kubudikidza nerutendo, rwakagara rwaparidza evhangeri kuna Abhurahama, ruchiti: Mauri marudzi ose acharopafadzwa.
\v	9	Naizvozvoverutendo vanoropafadzwa pamwe naAbhurahama wakatenda.
\p
\v	10	Nokuti vose vemabasa emurairo vari pasi pekutukwa; nokuti kwakanyorwa,  kuchinzi: Wakatukwa wose asingarambiri pazvose zvakanyorwa mubuku yemurairo kuti azviite.
\v	11	Asi zviri pachena kuti hakuna munhu anonzi wakarurama nemurairo pamberi paMwari, nokuti  kunonzi: Wakarurama achararama nerutendo.
\v	12	Zvino murairo haubvi parutendo, asi  zvinonzi: Munhu anoita zvinhu izvi achararama mazviri.
\v	13	Kristu wakatidzikinura pachakatukwa chemurairo, aitirwa chakatukwa isu, nokuti kwakanyorwa  kuchinzi: Wakatukwa wose wakaremberera pamuti;
\v	14	kuti ropafadzo yaAbhurahama isvike kuvahedheni muna Kristu Jesu, kuti tigamuchire nerutendo chivimbiso cheMweya.
\p
\v	15	Hama, ndinotaura nemutoo wevanhu; kunyange sungano yevanhu yasimbiswa, hakuna munhu anoikonesa kana kuwedzera kwairi.
\v	16	Zvino zvivimbiso zvakataurwa kuna Abhurahama nekumbeu yake. Haarevi  achiti: Nekumbeu  dzako, sevanenge vazhinji, asi saanenge ari mumwe,  anoti: Nekumbeu yako; inova Kristu.
\v	17	Ndinoreva ichiwo: Sungano yakagara yasimbiswa naMwari muna Kristu, murairo ukazouya makore mazana mana nemakumi matatu apfuura haungaishaisi maturo, kuti uite chivimbiso chive chisina maturo.
\v	18	Nokuti kana nhaka ichibva kumurairo, haichabvi kuchivimbiso; asi Mwari wakapa pachena Abhurahama nechivimbiso.
\p
\v	19	Ko murairo chii? Wakawedzerwa nekuda kwekudarika, kusvika mbeu yasvika yakaitirwa chivimbiso; wakagadzwa nevatumwa muruoko rwemurevereri.
\v	20	Asi murevereri haasi weumwe, asi Mwari ndeumwe.
\v	21	Ko murairo unopesana nezvivimbiso zvaMwari here? Ngazvisadaro! Nokuti dai paiva pane murairo wakapiwa unogona kuraramisa, zvirokwazvo kururama kungadai kuchibva kumurairo.
\v	22	Asi rugwaro rwakapfigira zvose pasi pechivi, kuti chivimbiso chinobva parutendo rwaJesu Kristu chipiwe kune vanotenda.
\p
\v	23	Asi kusati kwasvika rutendo, taichengetwa pasi pemurairo, takapfigirwa kusvika kurutendo rwaizozarurwa shure.
\v	24	Saizvozvo murairo waiva uri murairidzi wedu kuna Kristu, kuti tinzi takarurama nerutendo.
\v	25	Asi rutendo rwakati rwasvika, hatisisiri pasi pemurairidzi.
\v	26	Nokuti mose muri vana vaMwari nerutendo muna Kristu Jesu.
\v	27	Nokuti mose makabhabhatidzwa muna Kristu, makapfeka Kristu.
\v	28	Hakuna muJudha kana muGiriki, hakuna wakasungwa kana wakasununguka, hakuna munhurume nemunhukadzi; nokuti imwi mose muri vamwe muna Kristu Jesu.
\v	29	Zvino kana imwi  muri  vanhu vaKristu, saka muri mbeu yaAbhurahama, uye vadyi venhaka maererano nechivimbiso.
\c	4
\s	Tiri vana vaMwari nekuda kwaKristu
\p
\v	1	Zvinondinoti, mudyi wenhaka, kana achingori mwana chete, haatongosiyani nemuranda, kunyange ari ishe wezvose;
\v	2	asiari pasi pevachengeti nevatariri kusvika panguva yakatarwa nababa.
\v	3	Saizvozvonesu, pataiva tiri vana, taiva muuranda pasi pedzidziso dzekutanga dzenyika.
\v	4	Asiapo kuzara kwenguva kwasvika, Mwari wakatuma Mwanakomana wake, wakavapo kubva kumukadzi, wakavapo pasi pemurairo,
\v	5	kutiadzikunure vari pasi pemurairo, kuti tigamuchire kuitwa vanakomana.
\v	6	Uyenokuti muri vanakomana, Mwari wakatuma Mweya weMwanakomana wake mumoyo yenyu, achidanidzira  achiti: Abha, Baba!
\v	7	Sakahausisiri muranda, asi mwanakomana; zvino kana  wava mwanakomana,  wavawo mudyi wenhaka yaMwari nemuna Kristu.
\p
\v	8	Asinenguva iyo, musingazivi Mwari, maiva varanda vevasiri vamwari pachisikirwo;
\v	9	asiikozvino sezvo moziva Mwari, zvikuru sei zvamunozikanwa naMwari, modzokerazve sei kudzidziso dzekutanga dzisina simba dzeurombo, dzamunoshuva kuva muuranda hwadzo zvekarezve?
\v	10	Munochengetedza misi, nemwedzi, nenguva, nemakore.
\v	11	Ndinokutyirai, zvimwe ndakashingairira pasina kwamuri.
\p
\v	12	Ivai seni, nokuti ini ndakaitawo semwi, hama, ndinokukumbirisai; hamuna kutombonditadzira chinhu;
\v	13	munozivawo kuti nemuundonda hwenyama, ndakaparidza evhangeri kwamuri pakutanga.
\v	14	Nemuedzo wangu waiva panyama yangu hamuna kuzvidza kana kuramba, asi makandigamuchira semutumwa waMwari, saKristu Jesu.
\v	15	Zvino ropafadzo yenyu chii? Nokuti ndinokupupurirai kuti, kana zvichibvira, mutumbure meso enyu mundipe.
\v	16	Naizvozvo ndava muvengi wenyu nekukuudzai chokwadi here?
\v	17	Vanokushingairirai zvisina kunaka; asi vanoda kukuvharirai kunze, kuti mushingairire ivo.
\v	18	Asi zvakanaka kushingaira pachakanaka nguva dzose, uye kwete pakuvapo kwangu chete.
\v	19	Vana vangu vadiki, vandinorwadziwazve nemimba pakubereka, kusvika Kristu aumbwa mamuri,
\v	20	asi ndaishuva kuvapo nemwi ikozvino, uye kushandura inzwi rangu; nokuti ndiri mukukanganiswa pamusoro penyu.
\s	Sungano mbiri
\p
\v	21	Ndiudzei, imwi munoshuva kuva pasi pemurairo, hamunzwi murairo here?
\v	22	Nokuti kwakanyorwa kuti Abhurahama waiva ane vanakomana vaviri, umwe kubva kumurandakadzi, neumwe kubva kune wakasununguka.
\v	23	Asi wakabva kumurandakadzi wakaberekwa panyama, asi wakabva kune wakasununguka nechivimbiso.
\v	24	Zvinhu izvi zvinodimikira; nokuti ava isungano mbiri; imwe yepagomo reSinai, inoberekera uranda, inova Agari.
\v	25	Nokuti Agari ndiro gomo reSinai muArabhiya, rinomiririra Jerusarema raikozvino uye riri pauranda pamwe nevana varo.
\v	26	Asi Jerusarema riri kumusoro rakasununguka rinova mai vedu tose.
\v	27	Nokuti kwakanyorwa  kuchinzi: Fara,  iwe mhanje isingazvari; pururudza, udanidzire, iwe usingarwadziwi nemimba, nokuti vana vemusiiwa vazhinji kwazvo kune  veune murume.
\v	28	Asi isu, hama, saIsaka tiri vana vechivimbiso.
\v	29	Asi sepanguva iyo uyo wakaberekwa nemutoo wenyama wakamutambudza iye wemutoo weMweya, zvakadaro kunyange ikozvino.
\v	30	Asi rugwaro rwunoti kudini? Dzinga murandakadzi nemwanakomana wake; nokuti mwanakomana wemurandakadzi haangatongovi mudyi wenhaka pamwe nemwanakomana wewakasununguka.
\v	31	Naizvozvo, hama, hatisi vana vemurandakadzi, asi vewakasununguka.
\c	5
\s	Chengetai kusununguka kwenyu muna Kristu
\p
\v	1	Naizvozvomirai makasimba murusununguko Kristu rwaakatisunungura narwo, uye musasungwazve nejoko reuranda.
\p
\v	2	Tarirai,ini Pauro ndinoti kwamuri, kuti kana muchidzingiswa, Kristu haakubatsirii chinhu.
\v	3	Uyendinopupurirazve kumunhu wose anodzingiswa, kuti ane ngava rekuita murairo wose.
\v	4	Makasunungurwakuna Kristu, imwi munonzi makarurama kumurairo; makawa panyasha.
\v	5	Nokutiisu paMweya tinomirira nerutendo tariro yekururama.
\v	6	Nokutimuna Kristu Jesu kudzingiswa kana kusadzingiswa hazvibatsiri chinhu; asi rutendo rwunobata nerudo.
\p
\v	7	Mangamuchimhanya zvakanaka; ndiani wakakudzivisai kuti murege kuteerera chokwadi?
\v	8	Ukukukwezva hakubvi kune anokudanai.
\v	9	Mbirisoshoma inovirisa bundu rose.
\v	10	Ini ndine chivimbo nemwi muna Ishe, kuti hamuchazorangariri chimwe  chinhu; asi uyo anokutambudzai achatakura mutongo, angava ani.
\v	11	Asi ini, hama, kana ndichiri kuparidza dzingiso, ndichiri kushushirwei? Naizvozvo chigumbuso chemuchinjikwa chabviswa.
\v	12	Ndingati avo vanokutambudzai vazvichekewo.
\p
\v	13	Nokuti imwi makadanirwa kurusununguko, hama; chete kwete  kuti rusununguko rwuve mukana panyama, asi nerudo shandiranai.
\v	14	Nokuti murairo wose unozadziswa pashoko rimwe, pane ichi  kuti: Ude wekwako sezvaunozvi da  iwe.
\v	15	Asi kana muchirumana nekudyana, chenjerai kuti murege kupedzwa umwe neumwe wenyu.
\s	Mabasa enyama nezvibereko zveMweya
\p
\v	16	Zvino ndinoti: Fambai muMweya, zvino hamungatongozadzisi kuchiva kwenyama.
\v	17	Nokuti nyama inochiva zvinopesana neMweya, neMweya zvinopesana nenyama; uye izvi zvinopesana; kuti musaita zvinhu zvamunoda.
\v	18	Asi kana muchitungamirirwa neMweya, hamusi pasi pemurairo.
\v	19	Zvino mabasa enyama ari pachena, ndiwo  awa: Upombwe, ufeve, tsvina, unzenza,
\v	20	kunamata zvifananidzo, uroyi, ruvengo, makakava, godo, kutsamwa, kupokana, kupatsanurana, kutsauka,
\v	21	shanje, umhondi, uraradzi, makaro, nezvakadai; zvandinogara ndakuudzai sezvandakagarawo ndareva, kuti vanoita zvakadai havazodyi nhaka yeushe hwaMwari.
\v	22	Asi chibereko cheMweya rudo, mufaro, rugare, moyo murefu, moyo munyoro, kunaka, rutendo,
\v	23	unyoro, kuzvidzora; hakuna murairo unopikisa zvakadai.
\v	24	Asi avo vari vaKristu vakaroverera pamuchinjikwa nyama pamwe nehavi neruchiva.
\v	25	Kana tichirarama muMweya, ngatifambewo muMweya,
\v	26	tirege kuzvikudza kusina maturo, tichidenhana, tichiitirana shanje.
\c	6
\s	Mirairo yekubatsirana
\p
\v	1	Hama,kanawo munhu akawirwa nekumwe kudarika, imwi veMweya mugadzirisei wakadai nemweya weunyoro, uchizvichenjerera iwe, zvimwe newe ungaidzwa.
\v	2	Takuriranaimitoro yenyu, saizvozvowo zadzisai murairo waKristu.
\v	3	Nokutikana munhu achizviti ndiri chinhu, asati ari chinhu, anozvinyengera.
\v	4	Asiumwe neumwe ngaanzvere basa rake amene, zvino ipapo achazvirumbidza pamusoro pake amene oga, uye kwete pamusoro peumwe.
\v	5	Nokutiumwe neumwe achatakura mutoro wake pachake.
\p
\v	6	Uyeanodzidziswa shoko ngaagovane neanodzidzisa pazvinhu zvose zvakanaka.
\v	7	Musanyengerwa,Mwari haasekwi; nokuti chimwe nechimwe munhu chaanodzvara ndichowo chaanokohwa.
\v	8	Nokutianodzvara kunyama yake, achakohwa kuora kunobva panyama; asi anodzvara kuMweya achakohwa upenyu husingaperi hunobva kuMweya.
\v	9	Asingatirege kuneta pakuita zvakanaka; nokuti nenguva yakafanira tinozokohwa, kana tisingaori moyo.
\v	10	Naizvozvo zvino zvatine mukana, ngatiite zvakanaka kune vose, zvikuruwo kune veimba yerutendo.
\s	Mashoko ekupedzisira
\p
\v	11	Onai  kuti akakura sei mavara andinokunyorerai nawo nerwangu ruoko.
\v	12	Vose vanoda kuonekera panyama, ndivo vanokurovererai kuti mudzingiswe; chete kuti varege kushushwa nekuda kwemuchinjikwa waKristu.
\v	13	Nokuti kunyange ivo pachavo vakadzingiswa havachengeti murairo, asi vanoda kuti mudzingiswe, kuti vazvirumbidze panyama yenyu.
\v	14	Asi kwandiri ngakurege kuva nekuzvirumbidza, kunze kwepamuchinjikwa waIshe wedu Jesu Kristu, naye nyika yakarovererwa pamuchinjikwa kwandiri, neni kunyika.
\v	15	Nokuti muna Kristu Jesu kudzingiswa kana kusadzingiswa hachizi chinhu, asi chisikwa chitsva.
\v	16	Uye vose vanofamba nemurairo uyu, rugare  ngaruve pamusoro pavo, netsitsi, nepamusoro paIsraeri waMwari.
\p
\v	17	Kubva ikozvino, ngakurege kuva nemunhu anonditambudza; nokuti ini ndakatakura pamuviri wangu rupawo rwaIshe Jesu.
\p
\v	18	Nyasha dzaIshe wedu Jesu Kristu  ngadzive nomweya wenyu, hama. Ameni.
