\b	Tsamba yaPauro kuVaEfeso
\c	1
\s	Kwaziso
\p
\v	1	Pauro,muapositori waJesu Kristu nechido chaMwari, kuvatsvene vari muEfeso, nekune vakatendeka muna Kristu Jesu:
\v	2	Nyashakwamuri nerugare rwunobva kuna Mwari Baba vedu uye Ishe Jesu Kristu.
\s	Mikomborero iri muna Jesu Kristu, musoro wekereke
\p
\v	3	NgaarumbidzweMwari uye Baba vaIshe wedu Jesu Kristu, wakatiropafadza neropafadzo yose yemweya pazvinhu zvekudenga muna Kristu;
\v	4	sezvaakatisarudzamaari pasati pava nekuvambwa kwenyika, kuti tive vatsvene, uye vasingamhuriki pamberi pake murudo,
\v	5	agaraatitemera mukuitwa vana kwaari kubudikidza naJesu Kristu, sekuda kwakanaka kwechido chake,
\v	6	kuverumbidzo yekubwinya yenyasha dzake, madziri wakatiropafadza muMudikanwi;
\v	7	watinedzikunuro maari neropa rake,  iyo kangamwiro yekudarika, zvichienderana nefuma yenyasha dzake,
\v	8	dzaakawanzakwatiri mukuchenjera kose neungwaru,
\v	9	azivisakwatiri chakavanzika chechido chake, sekushuva kwakanaka kwake kwaakaronga pachake;
\v	10	kuti pakubata kwekuzara kwenguva, aunganidze pamwe zvinhu zvose muna Kristu, zvose zviri kumatenga nezviri panyika;
\v	11	 imo maari, muna iye matakawanawo nhaka, yatakagara tatemerwa zvichienderana nechiga chaiye anoita zvinhu zvose zvichienderana nezano rechido chake,
\v	12	kuti tive rumbidzo yekubwinya kwake,  isu takatanga kuvimba kuna Kristu;
\v	13	nemwi muna iye, manzwa shoko rechokwadi, evhangeri yeruponeso rwenyu; kuna iyewo matenda kwaari makapiwa mucherechedzo neMweya Mutsvene wechivimbiso,
\v	14	ari chibatiso chenhaka yedu, kusvikira rudzikunuro rwezvakawanikwa, kurumbidzo yekubwinya kwake.
\p
\v	15	Naizvozvo iniwo ndakati ndanzwa zverutendo rwenyu muna Ishe Jesu, nerudo kuvatsvene vose,
\v	16	handiregi kukuvongerai, ndichikurangarirai paminyengetero yangu;
\v	17	kuti Mwari waIshe wedu Jesu Kristu, Baba vekubwinya, akupei mweya weuchenjeri newechakazarurwa paruzivo pamusoro pake;
\v	18	meso epfungwa dzenyu avhenekerwa kuti muzive kuti tariro yekudana kwake chii, uye fuma yekubwinya kwenhaka yake pavatsvene chii,
\v	19	uye kuti ukuru hwakapfuvurisa hwesimba rake kwatiri isu tinotenda chii, maererano nekubata kweusamasimba hwesimba rake,
\v	20	raakashandisa muna Kristu, achimumutsa kubva kuvakafa, noku mugarisa kuruoko rwake rwerudyi  panzvimbo dzekudenga,
\v	21	kumusoro-soro kweutongi hwose, nesimba, neukuru, neushe, nezita roga-roga rinodanwa, kwete panguva ino chete, asi kune inouyawo;
\v	22	akaisawo zvose pasi petsoka dzake, akamupa kuva musoro pamusoro pezvose kukereke,
\v	23	ndiwo muviri wake, kuzara kwaiye anozadzisa zvose mune zvose.
\c	2
\s	Ruponeso inyasha dzaMwari
\p
\v	1	Wakakuraramisai, imwiwo maiva makafa mukudarika nemuzvivi,
\v	2	izvozvamaifamba mazviri kare maererano nenzira yenyika ino, maererano nemutungamiriri wesimba redenga, wemweya unobata zvino muvana vekusateerera;
\v	3	vataifambatesewo pakati pavo kare mukuchiva kwenyama yedu, tichiita kuda kwenyama nekwepfungwa; uye pachisikirwo taiva vana vekutsamwirwa, sevamwewo.
\v	4	AsiMwari, wakafuma panyasha, nekuda kwerudo rwake rukuru rwaakatida narwo,
\v	5	kunyangetaiva takafa mukudarika, wakatiraramisa pamwe naKristu (makaponeswa nenyasha);
\v	6	akatimutsa pamwe  naye, aka tigarisa pamwe  naye ku nzvimbo dzekudenga muna Kristu Jesu;
\v	7	kutinenguva dzinouya aratidze fuma hurusa yenyasha dzake muunyoro kwatiri muna Kristu Jesu.
\v	8	Nokutinenyasha makaponeswa nerutendo, uye izvi hazvibvi kwamuri; chipo chaMwari;
\v	9	hazvibvi pamabasa, kuti kusava neanozvikudza.
\v	10	Nokuti tiri basa rake, takasikirwa mabasa akanaka muna Kristu Jesu, Mwari aakagara agadza, kuti tifambe maari.
\s	VaJudha nevahedheni vakasanganiswa muna Kristu Jesu
\p
\v	11	Naizvozvo rangarirai kuti imwi maimbova vahedheni munyama, vanonzi kusadzingiswa nechinonzi kudzingiswa munyama kunoitwa nemaoko,
\v	12	kuti panguva iyo maiva musina Kristu, muri vatorwa pavubwo hwaIsraeri, uye vatorwa pasungano dzechivimbiso, musina tariro, uye musina Mwari panyika.
\v	13	Asi ikozvinowo muna Kristu Jesu, imwi maimbova kure, mava pedo neropa raKristu.
\v	14	Nokuti ndiye rugare rwedu, iye wakaita zviviri  zvive chimwe, uye wakaputsa mudhuri wapakati wekuparadzanisa,
\v	15	aparadza munyama yake ruvengo,  iwo mutemo wemirairo pazviga, kuti asike maari vaviri vave munhu umwe mutsva, aite rugare,
\v	16	uye ayananise vaviri kuna Mwari mumuviri umwe kubudikidza nemuchinjikwa, auraya ruvengo nawo,
\v	17	uye wakasvika akaparidza rugare kwamuri  imwi maiva kure, nekune avo vaiva pedo;
\v	18	nokuti kubudikidza naye tose tine mapindiro neMweya umwe kuna Baba.
\v	19	Naizvozvo zvino hamusisiri vaeni uye vatorwa, asi vebwo pamwe nevatsvene uye veimba yaMwari.
\v	20	Makavakwa pamusoro penheyo dzevaapositori nevaporofita, Jesu Kristu amene ari ibwe guru repakona.
\v	21	Maari imba yose yakabatanidzwa ikure ive tembere tsvene muna Ishe.
\v	22	Maari nemwiwo makavakwa pamwe muve ugaro hwaMwari muMweya.
\c	3
\s	Pauro anoparidza evhangeri kuvahedheni
\p
\v	1	Nemhakayeizvi, ini Pauro, musungwa waKristu Jesu nekuda kwenyu vahedheni,
\v	2	kanazvirokwazvo makanzwa nezvekushandiswa kwenyasha dzaMwari dzakapiwa kwandiri pamusoro penyu,
\v	3	kutisechakazarurwa wakandizivisa chakavanzika, sezvandakambonyora ne mashoko mashoma;
\v	4	naizvozvokana muchirava, munogona kunzwisisa ruzivo rwangu muchakavanzika chaKristu;
\v	5	ichopane mamwe mazera chisina kuziviswa kuvanakomana vevanhu, sezvachozarurwa ikozvino kuvaapositori vake vatsvene nevaporofita muMweya;
\v	6	kutivahedheni vave vadyi venhaka pamwe  nesu uye vemuviri umwe nevagovani vechivimbiso chake muna Kristu kubudikidza neevhangeri,
\v	7	yandakaitwanayo mushumiri zvichienderana nechipo chenyasha dzaMwari chakapiwa kwandiri nekubata kwesimba rake.
\p
\v	8	Kwandirindiri mudiki kumudikisa wevatsvene vose, nyasha idzi dzakapiwa, kuti ndiparidze pakati pevahedheni fuma isinganzvereki yaKristu,
\v	9	nekuitakuti vose vaone kuti kudyidzana kwakadini kwechakavanzika chaiva chakavigwa muna Mwari kubva pakuvamba kwenyika, wakasika zvinhu zvose kubudikidza naJesu Kristu,
\v	10	kuti ikozvino kuchenjera kwakasiyana-siyana kwaMwari kuziviswe nekereke paushe nepamasimba pa nzvimbo dzekudenga,
\v	11	maererano nechiga chekusingaperi chaakaita muna Kristu Jesu Ishe wedu;
\v	12	maari tine kutsunga nekupinda nechivimbo, nerutendo rwake.
\v	13	Naizvozvo ndinokumbira kuti murege kuora moyo pamatambudziko angu pamusoro penyu, ndiwo kurumbidzwa kwenyu.
\s	Pauro anonyengeterera vaEfeso
\p
\v	14	Nekuda kweizvozvi ndinofugama mabvi angu kuna Baba vaIshe wedu Jesu Kristu,
\v	15	rudzi rwose rwuri kumatenga nepanyika rwunotumidzwa mavari,
\v	16	kuti vakupei, zvichienderana nefuma yekubwinya kwavo, musimbiswe musimba neMweya wake mumunhu wemukati,
\v	17	kuti Kristu agare pamoyo yenyu nerutendo; mune midzi uye makateiwa nheyo murudo,
\v	18	kuti mugone kwazvo kunzwisisa pamwe nevatsvene vose, kuti kufara, nekureba, nekukwirira, nekudzika chii,
\v	19	nekuziva rudo rwaKristu rwunopfuura ruzivo, kuti muzadzwe mukuzara kose kwaMwari.
\p
\v	20	Zvino kune ane simba rekuita zvikuru kwazvo zvinopfuura zvose zvatinokumbira kana kufunga, maererano nesimba rinobata matiri,
\v	21	kwaari  ngakuve nekubwinya mukereke naKristu Jesu kusvika kumarudzi ose narinhi narinhi. Ameni.
\c	4
\s	Kusiyana kwezvipo zveMweya neumwe hwerutendo
\p
\v	1	Naizvozvondinokukumbirisai, ini musungwa muna Ishe, kuti mufambe zvakafanira kudanwa kwamakadanwa nako,
\v	2	pamwenekuzvininipisa kose neunyoro, nemoyo murefu, muchiitirana moyo murefu murudo,
\v	3	muchishingairakuchengeta umwe hweMweya muchisungo cherugare.
\v	4	Kune muviri umwe uye Mweya umwe, sezvamakadanwawo mutariro imwe yekudanwa kwenyu;
\v	5	Isheumwe, rutendo rumwe, rubhabhatidzo rwumwe,
\v	6	Mwariumwe naBaba vevose, ari pamusoro pevose, uye kubudikidza nevose, nekwamuri mose.
\v	7	Asikune umwe neumwe wedu kwakapiwa nyasha zvichienderana nechiyero chechipo chaKristu.
\v	8	Naizvozvoanoti: Paakakwira kumusoro, wakatapa utapwa, akapa zvipo kuvanhu.
\v	9	Zvinoizvi  kuti: Wakakwira, chii kunze kwekuti wakaburukawo pakutanga kunzvimbo dzakaderera dzenyika?
\v	10	Wakaburuka ndiyewo wakakwira kumusoro-soro kwematenga ose, kuti azadzise zvinhu zvose.
\v	11	Zvino iye wakapa vamwe  kuva vaapositori, nevamwe vaporofita, nevamwe vaevhangeri, nevamwe vafudzi nevadzidzisi,
\v	12	kuitira kukwaniswa kwevatsvene, pabasa reushumiri, pakuvakwa kwemuviri waKristu;
\v	13	kusvika tose tasvika paumwe hwerutendo, nehweruzivo rweMwanakomana waMwari, pamurume wakazara, pachiyero chechimiro chekuzara kwaKristu;
\v	14	kuti tisazova vacheche, vanodzungaidzwa nemafungu kuenda nekudzoka nekupepereswa nemhepo ipi neipi yedzidziso, nekunyengera kwevanhu, pakunyengera, kumano ekutsauka;
\v	15	asi titaure chokwadi murudo, tigokura maari pazvinhu zvose, iye musoro, Kristu;
\v	16	kunobva kwaari muviri wose, wakabatanidzwa pamwe zvakaringana nekuumbanidzwa, kubudikidza nemudemhe-mudemhe wefundo rimwe nerimwe, zvichienderana nemashandiro muchiero chenhengo imwe neimwe achikurisa muviri pakuvakwa kwawo murudo.
\s	Mufambiro mutsva womuKristu
\p
\v	17	Naizvozvo ndinoreva ichi, nekupupura muna Ishe, kuti imwi kubva zvino musachifamba sevamwe vahedheni vanofamba mukushaya maturo kwepfungwa yavo,
\v	18	vakasvibiridzwa mupfungwa, vari vatorwa paupenyu hwaMwari nekuda kwekusaziva kuri mukati mavo, nekuda kweukukutu hwemoyo yavo;
\v	19	ivo vakazvipa vatindivara kuunzenza, kuti vabate utsvina hwose neruchiva.
\p
\v	20	Asi imwi hamuna kudzidza Kristu saizvozvo,
\v	21	kana zvakadaro makamunzwa nekudzidziswa maari, sezvo chokwadi chiri muna Jesu;
\v	22	kuti murase zvinoenderana nemufambiro wekutanga, munhu wekare, anoodzwa nekuchiva kwekunyengera;
\v	23	uye muvandudzwe mumweya wepfungwa yenyu,
\v	24	uye kuti mufuke munhu mutsva, wakasikwa maererano naMwari mukururama neutsvene hwechokwadi.
\p
\v	25	Naizvozvo muchiisa nhema parutivi, mutaure chokwadi umwe neumwe kune umwe wake; nokuti tiri mitezo, umwe weumwe.
\v	26	Tsamwai musingatadzi; zuva ngarirege kuvira pamusoro pekutsamwa kwenyu;
\v	27	uye musapa dhiabhorosi nzvimbo.
\v	28	Wakaba ngaarege kubazve; asi zviri nani kuti abate nesimba achishanda chinhu chakanaka nemaoko, kuti ave nechaangapa anoshaiwa.
\v	29	Shoko ripi zvaro rakaora ngarirege kubuda mumuromo menyu, asi ripi neripi rakanakira kuvaka sezvakafanira, kuti ripe nyasha kune vanonzwa.
\v	30	Uye regai kushungurudza Mweya Mutsvene waMwari, wamakaiswa mucherechedzo maari kusvika pazuva redzukunuro.
\v	31	Shungu dzose, nehasha, nekutsamwa, nekupopota, nekutuka ngazvibviswe kwamuri, neuipi hwose;
\v	32	asi ivai nemoyo munyoro umwe kune mumwe, muchinzwira tsitsi, muchikanganwirana, Mwari sezvaakakukanganwiraiwo muna Kristu.
\c	5
\s	Kusiya mabasa enyama nekugara muchiedza
\p
\v	1	Naizvozvoivai vateveri vaMwari, sevana vanodikanwa;
\v	2	uyefambai murudo, Kristu sezvaakatidawo, akazvipa nekuda kwedu,  ave chipo nechibairo kuna Mwari zvive hwema hunonhuhwira.
\v	3	Asiupombwe netsvina yose kana kuchiva ngazvirege kutongorehwa pakati penyu, sezvinofanira vatsvene;
\v	4	neunzenza,nekutaura kweupenzi, kana kunemera, zvinhu zvisina kufanira; asi zviri nani kuvonga.
\v	5	Nokutimunozviziva izvi, kuti mhombwe yega-yega, kana munhu asina kuchena, kana munhu anochiva, anova munamati wezvifananidzo, haana nhaka muushe hwaKristu nehwaMwari.
\v	6	Ngakuregekuva nemunhu unokunyengerai nemashoko asina maturo; nokuti nekuda kwezvinhu izvi kutsamwa kwaMwari kunouya pamusoro pevana vekusateerera.
\v	7	Naizvozvoregai kuva vagovani navo.
\v	8	Nokutimaimbova rima, asi ikozvino  mava chiedza muna Ishe; fambai sevana vechiedza.
\v	9	Nokutichibereko cheMweya  chiri mukunaka kose nekururama nechokwadi,
\v	10	muchiongorora zvinofadza kuna Ishe;
\v	11	uye musadyidzana nemabasa erima asina zvibereko, asi zviri nani mutsiurewo;
\v	12	nokuti zvinhu zvinoitwa navo pakavanda zvinonyadzisa kunyange kutaura.
\v	13	Asi zvinhu zvose zvinotsiurwa zvinoratidzwa nechiedza; nokuti zvose zvinoratidzwa chiedza.
\v	14	Naizvozvo anoti: Simuka iwe urere, uye muka kubva kuvakafa, zvino Kristu achakuvhenekera.
\p
\v	15	Naizvozvo chenjerai kuti munofamba sei nekuchenjerera, kwete semapenzi asi sevakachenjera;
\v	16	muchidzikinura nguva, nokuti mazuva akaipa.
\v	17	Naizvozvo musava matununu, asi munzwisise zviri kuda kwaIshe.
\v	18	Uye regai kuraradza newaini, makuri mune bongozozo guru, asi zadzwai neMweya,
\v	19	muchitaurirana nemapisarema, nenziyo, nenziyo dzeMweya, muchiimba nekuita mutinhimira mumoyo yenyu kuna Ishe,
\v	20	muchipa kuvonga nguva dzose pamusoro pezvinhu zvose kuna Mwari naBaba, muzita raIshe wedu Jesu Kristu,
\v	21	muchizviisa pasi umwe kune umwe mukutya Mwari.
\s	VaKristu mumba mavo
\p
\v	22	Vakadzi, zviisei pasi pevarume venyu iyemwi, sekuna Ishe,
\v	23	nokuti murume musoro wemukadzi, saKristuwo ari musoro wekereke, uye ndiye Muponesi wemuviri.
\v	24	Asi kerekewo sezvairi pasi paKristu, saizvozvowo vakadzi kuvarume vavo pachavo pachinhu chose.
\p
\v	25	Varume, idai vakadzi venyu pachenyu, Kristu sezvaakadawo kereke, akazvipa nekuda kwayo;
\v	26	kuti aiite tsvene a inatse nekusuka kwemvura neShoko,
\v	27	kuti aikumikidze kwaari, kereke inobwinya isina gwapa kana kuwonyana kana chimwe chezvakadai, asi kuti ive tsvene isina chaingapomerwa.
\v	28	Saizvozvo varume vanofanira kuda vakadzi vavo pachavo semiviri yavo pachavo. Anoda mukadzi wake pachake, anozvida iye.
\v	29	Nokuti hakuna wakatongovenga nyama yake pachake, asi anoifunda nekuchengetedza, sezvino ita Ishewo  kukereke;
\v	30	nokuti isu tiri mitezo yemuviri wake, yenyama yake neyemapfupa ake.
\v	31	Nekuda kweizvozvi munhu achasiya baba namai vake, ndokubatanidzwa kumukadzi wake; uye ava vaviri vachava nyama imwe.
\v	32				Chakavanzika ichi chikuru, asi ndinotaura zvaKristu nezvekereke.
\v	33	Asi imwiwo umwe neumwe pachake ngaade mukadzi wake pachake se zvaanozvi da iye; nemukadzi  aone kuti atye murume.
\c	6
\s	Vana nevabereki
\p
\v	1	Vana,teererai vabereki venyu muna Ishe; nokuti izvi zvakarurama.
\v	2	Kudzababa vako namai, unova murairo wekutanga une chivimbiso,
\v	3	kutizvikunakire, uye urarame nguva refu panyika.
\v	4	Nemwivana baba, musatsamwisa vana venyu, asi varerei pakuranga nekutsiura kwaIshe.
\p
\v	5	Varanda,teererai vatenzi  venyu panyama, nekutya nekudedera, nemoyo wenyu wakarurama, sekuna Kristu;
\v	6	kwetenekushandira maziso, sevafadzi vevanhu, asi sevaranda vaKristu, vanoita kuda kwaMwari kubva pamoyo;
\v	7	muchishandanechido chakanaka sekuna Ishe uye kwete kuvanhu;
\v	8	muchizivakuti chinhu chipi nechipi chakanaka umwe neumwe chaanoita, achagamuchira ichochi kuna Ishe, kana muranda, kana wakasununguka.
\v	9	Nemwivana tenzi, itai zvinhu zvimwezvo kwavari, muchirega kuvhundudzira; muchiziva kutiwo Tenzi wenyu pachenyu uri kumatenga; uye kwaari hakuna rusarura rwevanhu.
\s	Nhumbi dzemuKristu dzekurwa nadzo
\p
\v	10	Pakupedzisira hama dzangu, simbai muna Ishe, nemukugwinya kwesimba rake.
\v	11	Shongai zvombo zvose zvaMwari, kuti mugone kumirisana nemano adhiabhorosi;
\v	12	nokuti hatirwisani neropa nenyama, asi neutongi, nemasimba, nevatungamiriri verima renyika ino, nemweya yakaipa kunzvimbo dzekumatenga.
\v	13	Saka torai zvombo zvose zvaMwari kuti mugone kuramba mumire pazuva rakaipa, maita zvose, mumire.
\v	14	Naizvozvo mirai, zvivuno zvenyu zvakasungwa nechokwadi, makapfeka chidzitiro chechifuva chekururama,
\v	15	uye makasunga tsoka negadziriro yeevhangeri yerugare;
\v	16	pamusoro pezvose matora nhovo yerutendo, yamungagona kudzima nayo miseve yose inopfuta yewakaipa.
\v	17	Uye torai nguwani yeruponeso, nemunondo weMweya, unova shoko raMwari;
\v	18	muchinyengetera nguva dzose nemunyengetero wose nemukumbiro muMweya, muchirinda pazvinhu izvi nekutsungirira kose nekukumbirira vatsvene vose,
\v	19	nepamusoro pangu, kuti shoko ripiwe kwandiri pakushamisa muromo wangu neushingi kuti ndidudzire zvakavanzika zveevhangeri,
\v	20	yandiri nhume yayo mumaketani, kuti mairi nditaure ndisingatyi, sezvandinofanira kutaura.
\s	Mashoko ekupedzisira
\p
\v	21	Asi kuti imwiwo muzive zvakanangana neni, kuti ndinoitei, Tikiko hama inodikanwa, nemushumiri wakatendeka muna Ishe, achakuzivisai zvinhu zvose;
\v	22	wandakatuma kwamuri nechinangwa ichi, kuti muzive zvakanangana nesu, uye anyaradze moyo yenyu.
\p
\v	23	Rugare kuhama, nerudo pamwe nerutendo rwunobva kuna Mwari Baba naIshe Jesu Kristu.
\v	24	Nyasha  ngadzive nevose vanoda Ishe wedu Jesu Kristu nekusingaperi. Ameni.
