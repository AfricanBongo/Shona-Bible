\b	Joweri
\c	1
\s	Nyika inoparadzwa nemhashu
\p
\v	1	ShokoraJehovha, rakasvika kuna Joweri mwanakomana waPetuweri.
\p
\v	2	Inzwaichinhu ichi, imwi vatana, mupe nzeve, imwi mose vagari vepanyika. Izvi zvaka mboitika pamazuva enyu here, kanawo pamazuva emadzibaba enyu?
\v	3	Rondedzereikuvana venyu nezvazvo, uye vana venyu kuvana vavo, uye vana vavo kune rimwe zera.
\v	4	Zvakasiiwanemhunduru, mhashu dzakadya; uye zvakasiiwa nemhashu, gwatakwata rakadya; uye zvakasiiwa negwatakwata, gonye rakadya.
\p
\v	5	Mukai,imwi zvidhakwa, mucheme misodzi, muungudze, imwi mose vanwi vewaini, nekuda kwewaini itsva, nokuti yagurwa kubva pamuromo wenyu.
\v	6	Nokutirudzi rwakwira pamusoro penyika yangu, rwakasimba, uye rwusina maverengero; mazino arwo mazino eshumba, uye rwune meno ematadza eshumbakadzi.
\v	7	Rwakaitamuzambiringa wangu uve dongo, nekuita muonde wangu chitsiga; rwakausvuura kwazvo, nekurasira pasi; matavi awo akaitwa machena.
\p
\v	8	Riraisemhandara yakazvisunga chiuno nesaga nekuda kwemurume weudiki hwayo.
\v	9	Chipochechidyiwa nechipo chechinwiwa chagurwa kubva paimba yaJehovha; vapristi, vashumiri vaJehovha, vanorira.
\v	10	Munda waparadzwa, ivhu rinorira; nokuti zviyo zvaparadzwa, waini itsva yapwa, mafuta apera simba.
\p
\v	11	Nyarai, imwi varimi, ungudzai, imwi varimi vemizambiringa, nekuda kwezviyo uye nekuda kwebhari; nokuti goho remunda raparara.
\v	12	Muzambiringa wasvava, uye muonde unoshaiwa simba, mupomegiranati, nemuchindwe, nemuapuri, miti yose yesango yaoma; nokuti mufaro wasvava wabva kuvanakomana vevanhu.
\p
\v	13	Zvisungei zviuno, murire, imwi vapristi; ungudzai, imwi vashumiri vearitari; uyai, rarai usiku makapfeka masaga, imwi vashumiri vaMwari wangu; nokuti chipo chechidyiwa nechipo chinodururwa kuimba yaMwari wenyu.
\p
\v	14	Tsaurai mutsanyo, danai ungano yakadzama, unganidzai vakuru, vagari vose vepanyika  kuimba yaJehovha Mwari wenyu, uye chemai kuna Jehovha.
\v	15	Nhamo pazuva iro! Nokuti zuva raJehovha rava pedo, uye richasvika sekuparadza kubva kune Wemasimbaose.
\v	16	Zvekudya hazvina kugurwa pamberi pemeso enyu here, mufaro nekufarisisa kubva kuimba yaMwari wedu?
\v	17	Mbeu dzinoorera pasi pemavhinga adzo; matura aparadzwa, tsapi dzaputswa; nokuti zviyo zvasvava.
\v	18	Zvipfuwo zvinogomera sei! Mapoka emombe akanganiswa, nokuti hazvina mafuro; zvirokwazvo, mapoka emakwai aparadzwa.
\p
\v	19	Jehovha, ndinochema kwamuri, nokuti moto wapedza mafuro erenje, uye murazvo wapisa miti yose yesango.
\v	20	Nemhuka dzesango dzinochema kwamuri, nokuti nzizi dzemvura dzapwa, uye moto wapedza mafuro erenje.
\c	2
\s	Zuva raJehovha
\p
\v	1	Ridzaihwamanda paZiyoni, uye pangurai mhere pagomo rangu dzvene; vagari vose vepanyika ngavadedere; nokuti zuva raJehovha rinouya, nokuti rava pedo.
\v	2	Zuvarerima nerekusviba, zuva regore nerima guru, semambakwedza akawaridzwa pamusoro pemakomo; rudzi rukuru uye rwune simba; hakuna ku mbova nerwakadaro kubvira kunguva yekare, uye hakungazovizve  nerwakadai shure kwarwo kusvika kumakore ezera nezera.
\v	3	Motounopedza pamberi parwo, uye kumashure kwarwo murazvo unopfuta; nyika yakaita semunda weEdheni pamberi parwo, uye kumashure kwarwo  iri renje riri dongo; honguwo hakuna kupukunyuka kwarwuri.
\v	4	Chimirocharwo chakaita sechimiro chemabhiza, uye sevatasvi vemabhiza, saizvozvo vachamhanya.
\v	5	Seruzharwedzingoro pamisoro yemakomo vachauruka, seruzha rwemurazvo wemoto unoparadza zvitsinzinzi, sevanhu vane simba vakamiswa pahondo vakagadzirirwa.
\v	6	Pamberipechiso chavo vanhu vacharwadziswa kwazvo; zviso zvose zvichacheneruka.
\v	7	Vachamhanyasevarume vane simba; vachakwira rusvingo sevarume vehondo; uye vachafamba, umwe neumwe munzira dzake; uye havangatsauki makwara avo.
\v	8	Uyehavasundidzirani umwe kune umwe; vachafamba umwe neumwe mugwara rake; kana vakawira pamusoro pechombo, havangakuvari.
\v	9	Vachamhanyakuno neuko muguta, vachamhanya pamusoro perusvingo, vachakwira pamusoro pedzimba, vachapinda nepamahwindo sembavha.
\v	10	Nyika ichadengenyeka pamberi pavo, matenga achadedera, zuva nemwedzi zvichasviba, nenyeredzi dzichadzora kupenya kwadzo.
\v	11	Zvino Jehovha achabudisa inzwi rake pamberi pehondo yake, nokuti kamba yake ihuru kwazvo; nokuti anoita inzwi rake ane simba; nokuti zuva raJehovha iguru, uye rinotyisa zvikuru; uye ndiani angarimirira?
\p
\v	12	Naizvozvowo ikozvino, anoreva Jehovha, tendeukirai kwandiri nemoyo wenyu wose, uye nekutsanya, uye nekuungudza, uye nekurira.
\v	13	Zvino bvarurai moyo yenyu, uye kwete nguvo dzenyu, mugotendeukira kuna Jehovha Mwari wenyu; nokuti ane nyasha uye tsitsi, anononoka kutsamwa, ane ngoni huru, uye anozvidemba pachakaipa.
\v	14	Ndiani angaziva, angadzoka akazvidemba, ndokusiya ropafadzo shure kwake, chipo chechidyiwa nechipo chechinwiwa kuna Jehovha Mwari wenyu?
\p
\v	15	Ridzai hwamanda paZiyoni, tsaurai mutsanyo, danai ungano yakadzama.
\v	16	Unganidzai vanhu, natsai ungano, kokerai vakuru, unganidzai vanana nevanoyamwa mazamu; chikomba ngachibude mukamuri racho, nemwenga mukamuri rake remukati.
\v	17	Vapristi vashumiri vaJehovha ngavacheme misodzi pakati peberere nearitari, vati: Nzwirai vanhu venyu tsitsi, Jehovha, uye musapa nhaka yenyu pakushoorwa, kuti vahedheni vatonge pamusoro pavo. Vachareverei pakati pemarudzi  kuti: Mwari wavo aripi?
\s	Ngoni dzaJehovha
\p
\v	18	Ipapo Jehovha achava negodo pamusoro penyika yake, nekunzwira vanhu vake tsitsi.
\v	19	Hongu, Jehovha achapindura ndokuti kuvanhu vake: Tarirai, ndichakutumirai zviyo, newaini itsva, nemafuta, zvino muchagutiswa nazvo; uye handichazokuitiizve chishoorwa pakati pemarudzi.
\v	20	Asi ndichabvisira kure nemwi zvinobva kumaodzanyemba, uye ndichazvidzingira kunyika yakaoma iri renje; chiso chake chakatarisa kugungwa rekumabvazuva, neshure kwake kugungwa rekumavirira. Zvino kunhuhwa kwake kuchakwira, nehwema hwake hwakaipa huchakwira; nokuti wakaita zvinhu zvikuru.
\p
\v	21	Usatya, nyika, fara upembere, nokuti Jehovha wakaita zvinhu zvikuru.
\v	22	Regai kutya, imwi mhuka dzesango; nokuti mafuro erenje anobuka, nokuti muti unobereka chibereko chawo; muonde nemuzambiringa zvinopa simba razvo.
\v	23	Nemwi vana veZiyoni, farai mupembere muna Jehovha Mwari wenyu; nokuti anokupai mvura yekutanga zvakaenzanirana, uye achakuburusirai mvura, mvura yekutanga nemvura yekupedzisira pa mwedzi wekutanga.
\v	24	Zvino maburiro achazara nezviyo, uye zvisviniro zvichapupuma newaini itsva nemafuta.
\p
\v	25	Zvino ndichakudzoserai makore mhashu adzakadya, gwatakwata, negonye, nerukonye, hondo yangu huru yandakatuma pakati penyu.
\v	26	Zvino muchadya zvakawanda, ndokuguta, ndokurumbidza zita raJehovha Mwari wenyu, kuti wakakuitirai zvinoshamisa; zvino vanhu vangu havanganyadziswi rinhi narinhi.
\v	27	Zvino muchaziva kuti ini ndiri mukati maIsraeri, uye ndiri Jehovha Mwari wenyu, uye hakuna umwe; uye vanhu vangu havanganyadziswi rinhi narinhi.
\p
\v	28	Zvino zvichaitika shure kweizvozvi, ndichadurura Mweya wangu pamusoro penyama yose; zvino vanakomana venyu nevanasikana venyu vachaporofita; vatana venyu vacharota zviroto, majaya enyu achaona zviratidzo.
\v	29	Uyewo pamusoro pevaranda nepamusoro pevarandakadzi, pamazuva iwayo, ndichadurura Mweya wangu.
\v	30	Zvino ndichaita zvishamiso kumatenga nepanyika, ropa, nemoto, neshongwe dzeutsi.
\p
\v	31	Zuva richashanduka kuva rima, nemwedzi kuva ropa, risati rasvika zuva raJehovha guru uye rinotyisa.
\v	32	Zvino zvichaitika,  kuti ani nani anodana zita raJehovha achaponeswa; nokuti pagomo reZiyoni nepaJerusarema pachava neruponeso, sezvakataura Jehovha, nepane vakasara Jehovha vaachadana.
\c	3
\s	Kutongwa kwenyika
\p
\v	1	Nokutitarirai, pamazuva iwayo nepanguva iyo, pandichadzosa kutapwa kwaJudha neJerusarema,
\v	2	ndichaunganidzawomarudzi ose, nekuaburusira kumupata waJehoshafati, ndichaatongapo nekuda kwevanhu vangu nenhaka yangu Israeri, vaakaparadzira pakati pemarudzi ndokugovana nyika yangu;
\v	3	uyevakakanda mijenya pamusoro pevanhu vangu, uye vakapa mukomana pachifeve, nekutengesa musikana newaini, kuti vanwe.
\v	4	Hongu,nemwi munei neni, Tire neSidhoni nemigumo yose yeFirisitia? Munondiripira muripo here? Zvino kana mukanditsiva, nekukurumidza nekukasira ndichadzosera kutsiva kwenyu pamusoro wenyu.
\v	5	Nokutimakatora sirivha yangu negoridhe rangu, uye makatakurira kutembere dzenyu zvinhu zvangu zvakanakisisa zvinofadza.
\v	6	NevanavaJudha nevana veJerusarema makatengesa kuvanakomana vevaGiriki, kuti muvabvisire kure nemuganhu wavo.
\v	7	Tarirai,ndichavamutsa kubva panzvimbo kwamakavatengesa, uye ndichadzosera kutsiva kwenyu pamusoro wenyu.
\v	8	Zvinondichatengesa vanakomana venyu nevanasikana venyu muruoko rwevana vaJudha; ivo vachavatengesa kuvaShebha, kurudzi rwuri kure; nokuti Jehovha wakataura.
\p
\v	9	Danidziraiizvi pakati pemarudzi; natsai hondo; mutsai varume vane simba; varume vose vehondo ngavaswedere vakwire.
\v	10	Pfurai miromo yemagejo yenyu ive minondo, nemapanga enyu ekuchekerera miti ave mapfumo; asina simba ngaati: Ndine simba.
\v	11	Kurumidzai, muuye, imwi marudzi ose akapoteredza, muungane. Jehovha, burusirai mhare dzenyu ikoko.
\v	12	Marudzi ngaamutswe, akwire kumupata waJehoshafati; nokuti ndipo pandichagara kutonga marudzi ose akapoteredza.
\p
\v	13	Isai jeko, nokuti goho raibva; uyai muburukire pasi, nokuti chisviniro chazara, zvisviniro zvinopupuma; nokuti uipi hwavo hwakakura.
\v	14	Zvaunga, zvaunga mumupata wemutongo, nokuti zuva raJehovha rava pedo mumupata wemutongo.
\v	15	Zuva nemwedzi zvichasviba, nenyeredzi dzichabvisa kupenya kwadzo.
\v	16	Zvino Jehovha achaomba kubva muZiyoni, uye achanzwisa inzwi rake kubva muJerusarema. Zvino matenga nepasi zvichadengenyeka; asi Jehovha achava utiziro hwevanhu vake, nenhare kuvana vaIsraeri.
\p
\v	17	Saizvozvo muchaziva kuti ndiri Jehovha Mwari wenyu agere paZiyoni, gomo rangu dzvene; ipapo Jerusarema richava dzvene; uye vatorwa havachazopfuurizve nemariri.
\p
\v	18	Zvino zvichaitika pazuva iro, makomo achadonha waini inotapira, uye zvikomo zvichayerera mukaka, uye hova dzose dzaJudha dzichayerera mvura; uye chitubu chichabuda mumba maJehovha, uye chichadiridza mupata weShitimi.
\v	19	Egipita richava dongo, uye Edhomu richava renje riri dongo, nekuda kwemhirizhonga yakaitirwa vana vaJudha, nokuti vakateura ropa risina mhosva panyika yavo.
\v	20	Asi Judha achagara nekusingaperi, uye Jerusarema kusvika kuzera nezera.
\v	21	Nokuti ndichachenesa ropa ravo  randaiva ndisina kuchenesa; nokuti Jehovha anogara paZiyoni.
