\b	Mika
\c	1
\s	Mariro pamusoro peSamariya neJerusarema
\p
\v	1	ShokoraJehovha rakasvika kuna Mika muMorasheti pamazuva aJotamu, Ahazi, Hezekia, madzimambo aJudha, raakaona maererano neSamariya neJerusarema.
\p
\v	2	Inzwai,imwi marudzi, mose; teerera, iwe nyika, nekuzara kwayo; zvino Ishe Jehovha ngaave chapupu achipokana nemwi, Ishe ari mutembere yake tsvene.
\v	3	Nokutitarirai, Jehovha anobuda kubva panzvimbo yake, uye achaburuka ndokutsika-tsika pamusoro penzvimbo dzakakwirira dzepanyika.
\v	4	Uyemakomo achanyunguduka pasi pake, uye mipata ichatsemuka senamo pamberi pemoto, semvura inodururwa pamawere.
\v	5	Zvoseizvi zviripo nekuda kwechitadzo chaJakove, uye nekuda kwezvivi zveimba yaIsraeri. Chitadzo chaJakove chii? Harisi Samariya here? Uye nzvimbo dzakakwirira dzaJudha chii? Harisi Jerusarema here?
\v	6	Naizvozvondichaita Samariya rive murwi wesango, senzvimbo dzekusimwa kwemuzambiringa; uye ndichadurura mabwe aro mumupata, uye ndichafukura nheyo dzaro.
\v	7	Uyezvifananidzo zvaro zvose zvakavezwa zvichaputsanyiwa, nemibairo yaro yose yechifeve ichapiswa nemoto; nezvifananidzo zvaro zvose ndichazviita dongo; nokuti wakaunganidza kubva pamubairo wechifeve, uye vakadzosera pamubairo wechifeve.
\v	8	Naizvozvondicharira nekuungudza; ndichafamba ndakakururwa ndakashama. Ndichaita mariro semakava, nekuchema semhou.
\v	9	Nokutimavanga aro haarapiki, nokuti zvasvika kuna Judha; zvasvikira pasuwo revanhu vangu, paJerusarema.
\p
\v	10	Musataura paGati, musarira zvekurira, muzviumburudze muguruva muimba yaAfura.
\v	11	Zvipfuurire, iwe mugarikadzi weShafira, wakashama uchinyara; mugarikadzi weZaanani haana kubuda; kurira kweBheti-Ezeri kuchatora kumira kwake kwamuri.
\v	12	Nokuti mugarikadzi weMaroti anomirira muzvakanaka; nokuti chakaipa chaburuka kubva kuna Jehovha kusvika pasuwo reJerusarema.
\v	13	Iwe mugarikadzi weRakishi, sungira ngoro pamabhiza anomhanyisa, iro kutanga kwechivi kumukunda weZiyoni, nokuti mauri makawanikwa zvitadzo zvaIsraeri.
\v	14	Naizvozvo uchapa zvipo zvekuoneka kuna Moresheti-Gati; dzimba dzeAkizibhi dzichava unyengeri kumadzimambo aIsraeri.
\v	15	Ndichaunzazve mudyi wenhaka kwauri, iwe mugarikadzi weMaresha; achauya paAdhuramu, rukudzo rwaIsraeri.
\v	16	Zviitire baravara, uye uvevure, nekuda kwevana verudo rwako; kurisa baravara rako segondo, nokuti vakaenda kuutapwa kubva kwauri.
\c	2
\p
\v	1	Nhamokune vanoronga zvakaipa, nevanoita zvakashata pamibhedha yavo; pachiedza chemangwanani vanozviita, nokuti zviri musimba reruoko rwavo.
\v	2	Uyevanochiva minda, ndokuipamba, nedzimba, ndoku dzitora; saizvozvo vanomanikidza murume neimba yake, hongu, munhu nenhaka yake.
\v	3	Naizvozvoanoreva seizvi Jehovha: Tarirai, ndinofungira rudzi urwu zvakaipa, hamungabvisi mitsipa yenyu pazviri, uye hamungafambi nekuzvikudza; nokuti inguva yakaipa.
\p
\v	4	Pazuvairo kuchasimudzwa mufananidzo pamusoro penyu, nekuchema mariro anosiririsa, vagoti: Taparadzwa zvachose, washandura mugove wevanhu vangu, wabvisa sei kubva kwandiri! Achidzokera shure, wakagovera minda yedu.
\v	5	Naizvozvohaungavi neanokanda rwonzi nemujenya paungano yaJehovha.
\v	6	Regaikuporofita,  ivo vachaporofita;  kana vasingaporofiti zvinhu izvi, nyadzi hadzingabvi.
\p
\v	7	Iweunodaidzwa  kuti imba yaJakove: Mweya waJehovha wafupiswa here? Izvi zviito zvake here? Mashoko angu haaiti zvakanaka here kune anofamba zvakarurama?
\v	8	Asizuro vanhu vangu vakasimuka kuva muvengi; munozumbura jazi pamberi penguvo dzevanopfuura vakachengetedzeka vakafuratira kurwa.
\v	9	Munodzingavakadzi vevanhu vangu, umwe neumwe kubva muimba yake yemafaro; kubva pavacheche vake munobvisa rukudzo rwangu kusvika pakusingaperi.
\v	10	Simukai muende, nokuti iyi haisi nzvimbo yezororo, nekuda kwekuti yakasviba, inoparadza, iko kuparadza kunorwadza.
\v	11	Kana munhu achifamba  achitevera mhepo nekureva nhema  achiti: Ndichakuporofita zvewaini nezvezvinwiwa zvinodhaka; iye achava muporofita wevanhu ava.
\p
\v	12	Zvirokwazvo ndichakuunganidza, Jakove, iwe wose; zvirokwazvo ndichabwerengedza vakasara vaIsraeri; ndichavaisa pamwe semakwai eBhozira, seboka pakati peufuro hwawo; vachaita ruzha nekuda kwevanhu.
\v	13	Mupazi wakakwira pamberi pavo; vapaza, vapfuura pasuwo, vabuda naro. Uye mambo wavo wakapfuura pamberi pavo, uye Jehovha ari pamusoro wavo.
\c	3
\s	Vatungamiriri vakaipa vanotukwa
\p
\v	1	Zvinondakati: Inzwai henyu, imwi misoro yaJakove, nemwi machinda eimba yaIsraeri. Hazvisi zvenyu here kuti muzive mutongo?
\v	2	Munovengazvakanaka, uye munoda zvakaipa, munovhiya ganda ravo kubva pavari, nenyama yavo kubva pamapfupa avo.
\v	3	Munodyawonyama yevanhu vangu, nekusvuura ganda ravo kubva pavari, uye munovhuna mapfupa avo, nekuaguranya sezviri muhari, uye senyama mukati megate.
\v	4	Ipapovachachema kuna Jehovha, asi haangavapinduri; achavanzawo chiso chake kubva pavari panguva iyoyo, sezvavakaita zviito zvavo zvive zvakaipa.
\p
\v	5	Anorevaseizvi Jehovha pamusoro pevaporofita, vanotsausa vanhu vangu, vanoruma nemazino avo, uye vanodana: Rugare. Asi asingaisi  chinhu mumuromo mavo, vanogadzirira hondo kumurwisa.
\v	6	Naizvozvohuchava usiku kwamuri, pasina chiratidzo, uye richava rima kwamuri, pasina kushopera; uye zuva richavirira vaporofita, uye zuva richavasvibira.
\v	7	Zvinovaoni vachanyara, nevashoperi vachasvoda, hongu, vose vachafukidza miromo yavo, nokuti hakungavi nemhinduro yaMwari.
\p
\v	8	Asizvirokwazvo ini ndizere simba neMweya waJehovha, nemutongo, neumhare, kuzivisa kuna Jakove chitadzo chake, nekuna Israeri chivi chake.
\v	9	Inzwaihenyu ichi, imwi misoro yeimba yaJakove, nemachinda eimba yaIsraeri, munosema mutongo, nekuminamisa kururama kose.
\v	10	Munovaka Ziyoni neropa, uye Jerusarema neuipi.
\v	11	Misoro yaro inotongera mubairo, uye vapristi varo vanodzidzisira muripo, nevaporofita varo vanoshoperera mari; zvakadaro vanosendama pana Jehovha, vachiti: Jehovha haasi pakati pedu here? Hakuna chakaipa chingawira pamusoro pedu.
\v	12	Naizvozvo nekuda kwenyu Ziyoni richarimwa  semunda, neJerusarema richava mirwi, negomo reimba senzvimbo yakakwirira yedondo.
\c	4
\s	Chivimbiso cherugare
\p
\v	1	Asipamazuva ekupedzisira zvichaitika kuti gomo reimba yaJehovha richamiswa pamusoro penhongonya yemakomo, uye richasimudzirwa kuva pamusoro pezvikomo; uye marudzi achayererera kwariri.
\v	2	Zvinomarudzi mazhinji achaenda, uye achiti: Uyai, ngatikwirei kugomo raJehovha nekuimba yaMwari waJakove; uye achatidzidzisa zvenzira dzake, uye tichafamba nemakwara ake. Nokuti murairo uchabuda paZiyoni, neshoko raJehovha paJerusarema.
\p
\v	3	Zvinoachatonga pakati pemarudzi mazhinji, nekutsiura ndudzi dzine simba dziri kure; uye vachapfura minondo yavo kuita miromo yemagejo, nemapfumo avo kuita zvekugurira miti; rudzi harwungasimudziri rudzi munondo, uye havangazodzidzizve hondo.
\v	4	Asivachagara umwe neumwe pasi pemuzambiringa wake uye pasi pemuti wake wemuonde, uye hakuna acha vatyityidzira; nokuti muromo waJehovha wehondo wataura.
\v	5	Nokutimarudzi ose achafamba, umwe neumwe muzita ramwari wake; asi isu tichafamba muzita raJehovha Mwari wedu kusvika pakusingaperi-peri.
\p
\v	6	Nezuvairo, anoreva Jehovha, ndichaunganidza anokamhina, nekukokorodza wakadzingwa, newandakatambudza.
\v	7	Anokamhinandichamuita wakasara, newakadzingirwa kure ave rudzi rwune simba. Zvino Jehovha achatonga pamusoro pavo pagomo reZiyoni kubva ikozvino kusvika pakusingaperi.
\p
\v	8	Zvinoiwe, shongwe yeEdheri, nhare yemukunda weZiyoni, zvichasvika kwauri, hongu, ushe hwekutanga huchasvika, umambo kumukunda weJerusarema.
\v	9	Ikozvinounodanidzirirei zvikuru? Mambo haasi kwauri here? Mupi wemazano wako waparara here? Nokuti marwadzo emimba akakubata semukadzi anopona?
\v	10	Iva mukurwadziwa, urwadziwe nemimba ugopona, iwe mukunda weZiyoni, semukadzi ari pakusununguka, nokuti ikozvino unobuda kubva muguta, uye uchanogara musango, uye uchaenda kuBhabhironi; ikoko uchazonunurwa, ikoko Jehovha achakudzikinura kubva muruoko rwevavengi vako.
\p
\v	11	Ikozvinowo marudzi mazhinji akakuunganira, anoti: Ngaasvibiswe, uye meso edu ngaaone Ziyoni.
\v	12	Asi ivo havazivi pfungwa dzaJehovha, uye havanzwisisi zano rake; nokuti wakavaunganidza semwanda paburiro.
\v	13	Simuka upure, iwe mukunda weZiyoni; nokuti ndichaita runyanga rwako dare, uye mahwanda ako ndichaaita ndarira. Zvino uchaputsanya marudzi mazhinji; uye ndichatsaurira mubairo wavo kuna Jehovha, nefuma yavo kuna Ishe wenyika yose.
\c	5
\p
\v	1	Ikozvinoungana, iwe mukunda wehondo dzakarongwa; iye wakaisa kukomba kwatiri; netsvimbo vacharova mutongi waIsraeri padama.
\v	2	Asiiwe Bheterehemu Efurati,  kunyange uri mudiki pakati pezvuru zvaJudha, achabuda kubva kwauri kuuya kwandiri uyo achava mutongi kwaIsraeri, kubuda kwake ndekwekare, kubva pamazuva epakusingaperi.
\v	3	Naizvozvouchavapa  kuvavengi kusvika yava nguva yekuti anopona apone; ipapo vakasara vehama dzake vachadzokera kuvana vaIsraeri.
\v	4	Zvinoachamira nekufudza musimba raJehovha, pakusimuka kwezita raJehovha Mwari wake; uye vachagara, nokuti ikozvino achava mukuru kusvika kumigumo yenyika.
\v	5	Zvinouyu achava rugare, muAsiriya paachapinda munyika yedu, nepaachatsika pamizinda yedu, ipapo tichamumutsira vafudzi vanomwe, nemachinda masere evanhu.
\v	6	Zvinovachadya nyika yeAsiriya nemunondo, nenyika yaNimurodhi pamikova yayo. Saizvozvi achanunura kubva kumuAsiriya, paachapinda munyika yedu nepaachatsika pamiganhu yedu.
\v	7	Zvinovakasara vaJakove vachava pakati pemarudzi mazhinji, sedova rinobva kuna Jehovha, semupfunho pamusoro peuswa, zvisingamiriri munhu uye zvisingagariri vanakomana vevanhu.
\p
\v	8	Zvinovakasara vaJakove vachava pakati pevechirudzi pakati pemarudzi mazhinji, seshumba pakati pemhuka dzesango, seshumba diki pakati pemapoka emakwai, inoti painopfuura, inotsika nekubvamburanya, kusina anonunura.
\v	9	Ruokorwenyu rwuchakwirira pamusoro pevadzivisi venyu, uye vavengi venyu vose vachagurwa.
\p
\v	10	Zvino zvakaitika pazuva iro, anoreva Jehovha, ndichagura mabhiza ako kubva pakati pako, uye ndichaparadza ngoro dzako.
\v	11	Zvino ndichagura maguta enyika yako, nekukoromorera pasi nhare dzako dzose.
\v	12	Zvino ndichagura uroyi kubva muruoko rwako, uye haungazovi nevafemberi.
\v	13	Zvino ndichagura zvifananidzo zvako zvakavezwa neshongwe dzako dzimire kubva pakati pako, uye haungazoshumirizve mabasa emaoko ako.
\v	14	Zvino ndichadzura matanda ekunamata nawo ako kubva pakati pako, nekuparadza maguta ako.
\v	15	Zvino ndichaita tsivo mukutsamwa nemukupfuta kumarudzi asina kuteerera.
\c	6
\s	Jehovha anopokana nevaIsraeri
\p
\v	1	Inzwaihenyu ichi Jehovha chaanoreva: Simuka, ugorwisana nemakomo; nezvikomo ngazvinzwe inzwi rako.
\v	2	Inzwai,imwi makomo, kurwisa kwaJehovha, nemwi nheyo dzenyika dzinogara dziripo; nokuti Jehovha ane kurwisana nevanhu vake, uye achapikisana naIsraeri.
\v	3	Rudzirwangu, ndakaitei kwauri? Uye chii chandakakunetesa nacho? Pupura uchindipikisa.
\v	4	Nokutindakakukwidzai kubva panyika yeEgipita, uye ndikakudzikinurai kubva paimba yeuranda, uye ndikatuma pamberi penyu Mozisi, Aroni, naMiriamu.
\v	5	Rudzirwangu, rangarira zvino izvo Bharaki mambo waMoabhi zvaakaronga, neizvo Bharami mwanakomana waBheori zvaakapindura kwaari, kubva paShitimi kusvika paGirigari; kuti uzive mabasa akarurama aJehovha.
\p
\v	6	Ndichauyanei pamberi paJehovha, ndi gokotama pamberi paMwari wakakwirira? Ndichauya pamberi pake nezvipo zvinopiswa, ndine mhuru dzegore rimwe?
\v	7	Jehovhaungafadzwa here nezvuru zvemakondohwe, nezvuru gumi zvenzizi dzemafuta? Ndingapa dangwe rangu  pachitadzo changu, chibereko chedumbu rangu  pachivi chemweya weupenyu wangu?
\v	8	Wakazivisakwauri, munhu, izvo zvakanaka; zvino Jehovha anotsvakei kwauri kunze kwekuita mutongo, nekuda unyoro, nekufamba mukuzvininipisa naMwari wako?
\v	9	InzwiraJehovha rinodanidzira kuguta. Neuchenjeri huchaona zita renyu. Inzwai shamhu, newakaimisa.
\p
\v	10	Muchine fuma yakaipa muimba yewakaipa here, uye efa yakatapudzwa inonyangadza here?
\v	11	Ndingava wakachena nezviyero zveuipi here, uye nehomwe yezviyereso zveunyengeri?
\v	12	Nokuti vafumi varo vazere nemhirizhonga, uye vagari varo vanotaura nhema, uye rurimi rwavo rwune unyengeri mumuromo wavo.
\v	13	Naizvozvo neni ndicha kurwarisa, pakukurova, pakuita dongo nekuda kwezvivi zvako.
\v	14	Iwe uchadya asi haungaguti, uye kupera simba kwako kuchava mukati mako. Zvino uchabvisa, asi haunganunuri; uye chauchanunura ndichapa kumunondo.
\v	15	Iwe uchadzvara, asi haungakohwi; iwe uchasvina maorivhi, asi haungazvizodzi mafuta; newaini itsva, asi haunganwi waini.
\v	16	Nokuti zvimiso zvaOmiri zvinochengetwa, nemabasa ose eimba yaAhabhi, uye munofamba mumazano avo; kuti ndikuitei dongo, nevagari varo vave chinhu chinoridzirwa muridzo; saizvozvo muchatakura kushoorwa kwevanhu vangu.
\c	7
\s	Zvivi zvaIsraeri
\p
\v	1	Nhamokwandiri! Nokuti ndava sepakohwewa kwezvibereko zvemuzhizha, sekufuhurudza kwegoho remazambiringa; hapana sumbu rekudya; mweya weupenyu wangu unoshuva zvibereko zvekutanga zvakaibva.
\v	2	Munhuanotya Mwari wakaparara kubva panyika; uye hakuna wakarurama pakati pevanhu; vose vanovandira ropa; vanovhima umwe neumwe hama yake  nemumbure.
\p
\v	3	Kutivaite zvakaipa  nemaoko maviri mukushingaira, muchinda anokumbira, nemutongi  anokumbira mubairo, nemukuru, iye anotaura ruchiva rwemweya weupenyu wake; uye vanozvirukanidza.
\v	4	Wakanakisisawavo wakaita serukato; wakarurama anopfuura ruzhowa rwemunzwa; zuva renharirire dzako, kushanyirwa kwako kwasvika; ikozvino kukanganiswa kwavo kuchavapo.
\p
\v	5	Regaikuvimba neshamwari; regai kutenda hama; chengetedza mikova yemuromo wako kubva pane mukadzi akarara pachipfuva chako.
\v	6	Nokutimwanakomana anozvidza baba; mwanasikana anomirisana namai vake, muroora navamwene vake; vavengi vemunhu vanhu veimba yake.
\v	7	Naizvozvoini ndichatarira kuna Jehovha; ndichamirira Mwari weruponeso rwangu; Mwari wangu achandinzwa.
\p
\v	8	Usafarapamusoro pangu, iwe muvengi wangu; pandinowa, ndichamuka; pandinogara murima, Jehovha achava chiedza kwandiri.
\v	9	Ndichatakurakutsamwa kwaJehovha, nokuti ndakamutadzira, kusvika achimiririra nyaya yangu, nekundiitira mutongo; achandibudisira kuchiedza; ndichaona kururama kwake.
\v	10	Ipapo muvengi wangu achazviona, uye nyadzi dzichamufukidza, iye wakati kwandiri: Aripi Jehovha Mwari wako? Meso angu achamuona; ikozvino achava nzvimbo yekutsika-tsika sematope epanzira dzemumusha.
\v	11	Zuva rekuvaka masvingo ako,  nezuva iro miganhu ichava kure.
\v	12	Zuva iro achauyawo kwauri kubva paAsiriya, ne kumaguta akashoshewa, uye kubva kunhare kusvika kurwizi, uye kubva kugungwa  kusvika kugungwa, uye  kubva kugomo  kusvika kugomo.
\v	13	Zvakadaro nyika ichava dongo, nekuda kwevagari vayo, nekuda kwechibereko chezviito zvavo.
\p
\v	14	Fudzai vanhu venyu netsvimbo yenyu, boka renhaka yenyu, rinogara roga  musango pakati peKarimeri; ngavafure  paBhashani neGiriyadhi, sepamazuva ekare.
\v	15	Sepamazuva ekubuda kwako kubva munyika yeEgipita, ndichamuratidza zvishamiso.
\p
\v	16	Marudzi achazviona ndokunyara pamusoro pesimba ravo rose; achaisa ruoko pamusoro pemuromo; nzeve dzawo dzichava matsi.
\v	17	Achananzva guruva senyoka; sezvinokambaira zvenyika achadedera munhare dzawo; achauya kuna Jehovha Mwari wedu achidedera, uye achatya nekuda kwako.
\v	18	Ndiani ari Mwari wakafanana nemwi, anokanganwira chivi, anodarika chitadzo chevakasara venhaka yake? Haachengeti kutsamwa kwake kusvika pakusingaperi, nokuti anofarira nyasha.
\v	19	Achatendeuka, achatinzwira tsitsi, achatsikira pasi zvitadzo zvedu; imwi muchakandira zvivi zvavo zvose munzvimbo dzakadzika dzegungwa.
\v	20	Achapa chokwadi kuna Jakove, nyasha kuna Abhurahama, iye wakapikira madzibaba edu kubva pamazuva ekare.
