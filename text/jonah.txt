\b	Jona
\c	1
\s	Jona anotizira kuTashishi
\p
\v	1	Zvinoshoko raJehovha rakasvika kuna Jona mwanakomana waAmitai richiti:
\v	2	Simukauende kuNinivhe, guta guru, unoparidza uchipokana naro, nokuti uipi hwavo hwakwira pamberi pangu.
\v	3	AsiJona wakasimuka kutizira kuTashishi kubva pachiso chaJehovha; ndokuburukira kuJopa. Zvino wakawana chikepe chichienda kuTashishi, wakapa mari yacho ndokuburukira machiri kuenda navo kuTashishi kubva pachiso chaJehovha.
\p
\v	4	AsiJehovha wakakanda mhepo huru pagungwa, dutu remhepo guru ndokuva pagungwa, uye chikepe chikashumba kuputsika.
\v	5	Zvinovafambisi vechikepe vakatya ndokudanidzira umwe neumwe kuna mwari wake, ndokukandira mugungwa nhumbi dzaiva muchikepe, kuti chireruke pazviri. Asi Jona waiva aburukira kumacheto echikepe ndokurara, ndokurara hope kwazvo.
\v	6	Naizvozvotenzi wechikepe wakaswedera kwaari, ndokuti kwaari: Unei, murari mukuru? Simuka, dana kuna Mwari wako; zvimwe Mwari uyu angatirangarira, kuti tisaparara.
\p
\v	7	Zvinovakati umwe neumwe kune wekwake: Uyai, zvino ngatikande mijenya, kuti tizive kuti chakaipa ichi chiri pamusoro pedu nechikonzero chaani. Naizvozvo vakakanda mijenya; mujenya ndokuwira pamusoro paJona.
\v	8	Zvinovakati kwaari: Tiudze hako. Chakaipa ichi chiri pamusoro pedu nechikonzero chaani? Basa rako nderei? Uye unobvepi? Nyika yako ndeipi? Uye uri werudzi rwupi?
\v	9	Iyendokuti kwavari: Ndiri muHebheru, uye ndinotya Jehovha, Mwari wematenga, iye wakaita gungwa nepakaoma.
\v	10	Ipapo varume vakatya  nekutya kukuru, ndokuti kwaari: Chii ichi chawaita? Nokuti varume vakaziva kuti anotiza pachiso chaJehovha; nokuti waiva avaudza.
\p
\v	11	Zvino vakati kwaari: Tichaitei kwauri, kuti gungwa ritinyararire? Nokuti gungwa rakaramba richiva dutu guru remhepo.
\v	12	Iye ndokuti kwavari: Ndisimudzei, mugondikandira mugungwa, naizvozvo gungwa richakunyararirai; nokuti ndinoziva kuti dutu remhepo guru iri riri pamusoro penyu nekuda kwangu.
\v	13	Zvakadaro varume vakakwasva kudzosera  chikepe kunyika yakaoma; asi vakakonewa, nokuti gungwa rakaramba richiva dutu guru remhepo richivapikisa.
\v	14	Naizvozvo vakachema kuna Jehovha, ndokuti: Tinokunyengeterai, Jehovha, tinokunyengeterai, ngatirege kuparara nekuda kweupenyu hwemunhu uyu, uye musauisa pamusoro pedu ropa risina mhosva; nokuti imwi Jehovha maita sezvinokufadzai.
\v	15	Zvino vakasimudza Jona ndokumukandira mugungwa; gungwa ndokumira pakupenga kwaro.
\v	16	Zvino varume vakatya Jehovha  nekutya kukuru, ndokubaira chibairo kuna Jehovha, nekupika mhiko zhinji.
\p
\v	17	Zvino Jehovha waiva agadzirira hove huru kuti imedze Jona. Jona ndokuva mudumbu rehove mazuva matatu neusiku utatu.
\c	2
\s	Munyengetero waJona
\p
\v	1	ZvinoJona wakanyengetera kuna Jehovha Mwari wake ari mudumbu rehove.
\v	2	Ndokuti:Pakutambudzika kwangu ndakadana kuna Jehovha; zvino wakandipindura; ndiri mudumbu resheori ndakachema; makanzwa inzwi rangu.
\v	3	Nokutimakandikanda  muudziku, mumoyo wemakungwa; uye mafashame akandikomberedza; mafungu enyu ose nemaboporodzi enyu zvakapfuura nepamusoro pangu.
\v	4	Zvinoini ndakati: Ndadzingwa kubva pamberi pemeso enyu; zvakadaro ndichatarisazve kutembere yenyu tsvene.
\v	5	Mvurazhinji yakandikomberedza kusvika pamweya weupenyu; udziku hwakandikomba; makaraugwe akamonera musoro wangu.
\v	6	Ndakaburukirakunheyo dzemakomo; nyika nezvipfigiso zvayo zvakandikomba nekusingaperi; zvakadaro makabudisa upenyu hwangu pagomba, Jehovha Mwari wangu.
\v	7	Mweyaweupenyu wangu pawakaziya mukati mangu, ndakarangarira Jehovha; munyengetero wangu ndokupinda kwamuri, mutembere yenyu tsvene.
\v	8	Avovanochengetedza zvenhema zvisina maturo vanosiya nyasha dzavo.
\v	9	Asiini neinzwi rekuvonga ndichabaira kwamuri; ndicharipira zvandakapikira; ruponeso nderwaJehovha.
\p
\v	10	Zvino Jehovha wakataura kuhove; iyo ndokurutsira Jona pavhu rakaoma.
\c	3
\s	Kutendeuka kwevanhu veNinivhe
\p
\v	1	Zvinoshoko raJehovha rakasvika rwechipiri kuna Jona richiti:
\v	2	Simuka,enda kuNinivhe, guta guru, zvino uparidze kwariri mharidzo yandinokuudza.
\v	3	ZvinoJona wakasimuka ndokuenda kuNinivhe, zvichienderana neshoko raJehovha. Zvino Ninivhe raiva guta guru kwazvo, rwendo rwemazuva matatu.
\v	4	ZvinoJona wakatanga kupinda muguta, rwendo rwezuva rimwe. Zvino wakadanidzira ndokuti: Kuchine makore makumi mana, uye Ninivhe richaparadzwa.
\p
\v	5	Zvinovanhu veNinivhe vakatenda Mwari, ndokudanidzira mutsanyo, ndokufuka masaga, kubva kumukurusa wavo kusvika kumudikisa wavo.
\v	6	Nokutishoko rakasvika kuna mambo weNinivhe; iye ndokusimuka kubva pachigaro chake cheushe, ndokubvisa nguvo yake yerukudzo paari, ndokupfeka saga, ndokugara mumadota.
\v	7	Zvinowakadanidzira ndokuti muNinivhe nechirevo chamambo nevakuru vake, achiti: Kurege kuva nemunhu, kana mhuka, mombe, kana gwai, zvicharavira chipi nechipi; ngazvirege kudya uye zvisanwa mvura.
\v	8	Asimunhu nemhuka ngazvifukidzwe masaga, uye ngavadanidzire zvine simba kuna Mwari; hongu ngavatendeuke umwe neumwe panzira yake yakaipa, nepakumanikidza kuri pamaoko avo.
\v	9	Ndianianoziva,  zvimwe Mwari angadzoka akazvidemba, ndokuzvidzora kubva pakutsamwa kwake kunotyisa, kuti tirege kuparara.
\p
\v	10	Zvino Mwari wakaona mabasa avo, kuti vakatendeuka kubva panzira yavo yakaipa; Mwari ndokuzvidemba pazvakaipa zvaaiva ataura kuti achazviita kwavari, zvino akasazviita.
\c	4
\s	Kugunun'una kwaJona uye nyasha dzaMwari
\p
\v	1	Asizvakarwadza Jona, marwadzo makuru, iye ndokutsamwa.
\v	2	Zvinowakanyengetera kuna Jehovha ndokuti: Haiwa, Jehovha, raiva risiri iro shoko rangu here pandaiva ndiri munyika yekwangu? Naizvozvo ndakakurumidza kutiza kuenda kuTashishi; nokuti ndaiziva kuti muri Mwari ane nyasha, uye ane tsitsi, anononoka kutsamwa, uye weunyoro ukuru, uye munozvidemba pamusoro pezvakaipa.
\v	3	Naizvozvoikozvino Jehovha, torai henyu upenyu hwangu kubva kwandiri, nokuti rufu rwangu rwuri nani pane upenyu hwangu.
\p
\v	4	ZvinoJehovha wakati: Waita zvakanaka kutsamwa here?
\p
\v	5	ZvinoJona wakabuda muguta, ndokunogara kurutivi rwemabvazuva rweguta, ndokuzviitira dumba ipapo, ndokugara pasi paro mumumvuri, kusvika aona zvichaitika kuguta.
\v	6	JehovhaMwari ndokugadzirira muti, ndokuumeresa kuva pamusoro paJona, kuti uve mumvuri pamusoro pemusoro wake, kumununura pamarwadzo ake. Naizvozvo Jona wakafara nemufaro mukuru nekuda kwemuti.
\v	7	AsiMwari wakagadzirira gonye pakasimuka mangwanani zuva raitevera; iro ndokurova muti zvekuti wakasvava.
\v	8	Zvinozvakaitika zuva parakabuda, kuti Mwari wakagadzirira mhepo inopisa yekumabvazuva; zuva ndokurova pamusoro pemusoro waJona, zvekuti wakaziya ndokushumba kuti mweya wake ufe, ndokuti: Rufu rwangu rwuri nani pane upenyu hwangu.
\p
\v	9	ZvinoMwari wakati kuna Jona: Waita zvakanaka here kutsamwira muti? Iye ndokuti: Ndaita zvakanaka kuti nditsamwe kusvika parufu.
\v	10	Jehovha ndokuti: Iwe wakava netsitsi nemuti, wausina kutamburira, wausina kumeresa, uyo wakavapo neusiku humwe, ndokuparara neusiku humwe.
\v	11	Zvino ini handingavi netsitsi neNinivhe here, guta guru, mune vanhu vanopfuura zvuru zana nemakumi maviri, vasingazivi kusiyanisa ruoko rwavo rwerudyi neruoko rwavo rweruboshwe, uye zvipfuwo zvizhinji?
