\b	Rute
\c	1
\s	Rute naNaomi
\p
\v	1	Zvinozvakaitika mumazuva apo vatongi vaitonga, kwakava nenzara panyika. Zvino umwe murume weBheterehemu-Judha wakaenda kunogara semweni munyika yaMoabhu, iye nemukadzi wake nevanakomana vake vaviri.
\v	2	Zvinozita remurume raiva Erimereki, uye zita remukadzi wake Naomi, uye zita revanakomana vake vaviri raiva Mahironi naKirioni, VaEfurati veBheterehemu-Judha. Zvino vakauya panyika yekwaMoabhu, ndokuvako.
\v	3	ZvinoErimereki murume waNaomi wakafa, iye ndokusiiwa, nevanakomana vake vaviri.
\v	4	Zvinovakazvitorera vakadzi vaMoabhu; zita reumwe raiva Oripa uye zita reumwe Rute. Zvino vakagarako makore anenge gumi.
\v	5	Ivondokufawo vari vaviri Mahironi naKirioni; mukadzi ndokusiiwa asina vanakomana vake vaviri uye asina murume wake.
\p
\v	6	Zvinowakasimuka iye nevaroora vake, ndokudzokera kubva kunyika yaMoabhu; nokuti waiva anzwa  ari panyika yaMoabhu kuti Jehovha wakashanyira vanhu vake kuvapa zvekudya.
\v	7	Naizvozvowakabuda kubva panzvimbo paaiva, nevaroora vake vaviri vanaye, ivo ndokufamba munzira kudzokera kunyika yaJudha.
\v	8	ZvinoNaomi wakati kuvaroora vake vaviri: Endai, dzokerai, umwe neumwe kumba kwamai vake; Jehovha ngaakuitirei nyasha, sezvamakaita kuvakafa nekwandiri.
\v	9	Jehovhangaakupei muwane zororo umwe neumwe mumba memurume wake. Zvino wakavatsvoda, ivo ndokusimudza inzwi ravo ndokuchema misodzi.
\v	10	Zvino vakati kwaari: Zvirokwazvo tichadzokera nemwi kuvanhu vekwenyu.
\v	11	Naomi ndokuti: Dzokerai vakunda vangu, muchaenderei neni? Kwandiri kuchine vanakomana muchizvaro changu here kuti vave varume venyu?
\v	12	Dzokerai vakunda vangu, endai, nokuti ndakwegura kwazvo kuti ndive nemurume. Kunyange ndikati ndichine tariro kuti neni usiku huno ndive nemurume, uyewo ndibereke vanakomana,
\v	13	mungavamirira kusvika vakura here? Mungazvidzivirira kuti musava nemurume here? Kwete, vakunda vangu, nokuti zvinovava kwazvo kwandiri kupfuura kwamuri; nokuti ruoko rwaJehovha rwakabuda kundirwisa.
\v	14	Zvino vakasimudza inzwi ravo ndokuchemazve misodzi; Oripa ndokutsvoda vamwene vake, asi Rute wakanamatira kwavari.
\v	15	Ivo ndokuti: Tarira, vakoma vako pakuwanikwa vadzokera kuvanhu vavo nekuna vamwari vavo; dzoka, utevere vakoma vako pakuwanikwa.
\v	16	Rute ndokuti: Musandinyengetedza kukusiyai, ndidzoke kubva pakukuteverai; nokuti pamunoenda ndinoenda, uye pamunorara ndinorara; vanhu venyu vanhu vangu, uye Mwari wenyu ndiMwari wangu;
\v	17	pamunonofira ndichafira po, uye ndichavigwapo; Jehovha ngaandiitire saizvozvo, awedzere kudaro, nokuti rufu  chete rwuchaparadzanisa pakati pangu nemwi.
\v	18	Wakati aona kuti wakasimbirira kuenda naye, ndokurega kutaura naye.
\p
\v	19	Naizvozvo vakafamba vari vaviri kusvika vasvika paBheterehemu. Zvino zvakaitika pakusvika kwavo paBheterehemu, kuti guta rose rakazungunuswa nekuda kwavo; ivo ndokuti: Uyu ndiNaomi here?
\v	20	Iye ndokuti kwavari: Regai kundidana  muchiti Naomi; mundidane  muchiti Mara, nokuti Wemasimbaose wakandibata zvinovava kwazvo.
\v	21	Ini ndakaenda ndizere, zvino Jehovha wakandidzosa ndisina chinhu; munondidanirei  muchiti Naomi, Jehovha zvaakandipupurira achindipikisa, uye Wemasimbaose zvaakandiitira zvakaipa?
\v	22	Naizvozvo Naomi wakadzoka naRute muMoabhu, muroora wake anaye, wakadzoka achibva kunyika yaMoabhu; ivo vakasvika paBheterehemu pakutanga kwekukohwa bhari.
\c	2
\s	Rute anosangana naBhowasi
\p
\v	1	ZvinoNaomi waiva nehama yemurume wake, murume ane simba pakufuma, wemhuri yaErimereki, uye zita rake  raiva Bhowasi.
\v	2	ZvinoRute muMoabhu wakati kuna Naomi: Regai ndiende kumunda ndinofuhurudza hura dzezviyo shure kwewandichawana nyasha pameso ake. Iye ndokuti kwaari: Enda mukunda wangu.
\v	3	Zvinowakaenda ndokusvika akafuhurura mumunda shure kwevakohwi; ndokuwana mukana pachikamu chemunda waBhowasi, waiva wemhuri yaErimereki.
\p
\v	4	Zvinotarira, Bhowasi wakasvika kubva kuBheterehemu ndokuti kuvakohwi: Jehovha ave nemwi. Ivo  ndokuti kwaari: Jehovha akuropafadzei.
\v	5	Bhowasindokuti kumuranda wake waiva akaiswa pamusoro pevakohwi: Musikana uyu ndewaani?
\v	6	Murandawaiva akaiswa pamusoro pevakohwi ndokupindura ndokuti: Musikana uyu mukadzi muMoabhu wakadzoka naNaomi kubva kunyika yaMoabhu.
\v	7	Zvinowakati: Rega hako ndifuhurudze uye ndiunganidze shure kwevakohwi pakati pezvisote. Naizvozvo wakauya ndokuenderera mberi kubva mangwanani kusvika ikozvino, wangogara zvishoma mumba.
\v	8	IpapoBhowasi wakati kuna Rute: Hauna kunzwa here, mukunda wangu? Usaenda kunofuhurudza kune umwe munda, uye usapfuura kubva pano, asi unamatire pano kuvasikana vangu.
\v	9	Mesoako ngaave mumunda wavanokohwa, uye uvatevere. Handina kuraira majaya here kuti vasakubata? Kana wava nenyota, enda kumidziyo, unwe pane majaya yaakateka.
\v	10	Ipapo akawira pasi nechiso chake ndokukotamira pasi, ndokuti kwaari: Ndinowanirei nyasha pameso enyu, kuti mundizive zvandiri mutorwa?
\v	11	Zvino Bhowasi wakapindura ndokuti kwaari: Zvaratidzwa zvekuratidzwa kwandiri zvose zvawakaitira vamwene vako shure kwekufa kwemurume wako, kuti wakasiya baba vako namai vako nenyika yechizvarigo chako ndokuuya kuvanhu vawaiva usina kuziva zuro  namarimwezuro.
\v	12	Jehovha ngaakuripire basa rako; dai mubairo wako wakakwana wabva kuna Jehovha Mwari waIsraeri, wawakauya kutizira pasi pemapapiro ake.
\v	13	Iye ndokuti: Ngandiwane nyasha pameso enyu, ishe wangu, nokuti mandinyaradza, uye nokuti mataura kumoyo wemurandakadzi wenyu, kunyange ini ndisina kuita seumwe wevarandakadzi venyu.
\v	14	Bhowasi ndokuti kwaari nenguva yekudya: Swedera pano, udye zvechingwa, useve musuva wako muvhiniga. Zvino iye wakagara parutivi rwevakohwi; iye ndokumugamuchidza zviyo zvakakangwa, zvino wakadya ndokuguta ndokusiya.
\v	15	Zvino asimuka kufuhurudza, Bhowasi wakaraira majaya ake achiti: Regai afuhurudze nepakati pezvisote, musamunyadzisa.
\v	16	Mumuvhomorerewo maune patsama, mugodzisiya kuti afuhurudze, musamutsiura.
\v	17	Zvino wakafuhurudza mumunda kusvika madekwani; ndokupura zvaakafuhurudza; zvikavavarira efa yebhari.
\p
\v	18	Zvino waka zvisimudza ndokupinda muguta; vamwene vake ndokuona zvaaiva afuhurudza; akabudisawo akavapa zvaakasiya aguta.
\v	19	Vamwene vake ndokuti kwaari: Wafuhurudzepi nhasi? Wabata kupi? Ngaaropafadzwe uyo wakuziva. Iye ndokuudza vamwene vake kuti wakabata kuna ani, ndokuti: Zita remurume wandakabata kwaari nhasi ndiBhowasi.
\v	20	Naomi ndokuti kumuroora wake: Ngaaropafadzwe naJehovha iye asina kurega tsitsi dzake kuvapenyu nevakafa. Naomi ndokuti kwaari: Murume uyu ihama yepedo kwatiri, nde umwe wevadzikinuri vedu.
\v	21	Rute muMoabhu ndokuti: Nokuti naiye wati kwandiri: Uchanamatira kumajaya andinawo kusvika vapedza goho rose randinaro.
\v	22	Naomi ndokuti kuna Rute muroora wake: Zvakanaka mukunda wangu, kuti ubude nevasikana vake, zvimwe vangakuchingamidza kune umwe munda.
\v	23	Zvino wakanamatira kuvasikana vaBhowasi achifuhurudza kusvika pakupera kwekukohwehwa kwebhari nekukohwewa kwezviyo. Zvino wakagara navamwene vake.
\c	3
\s	Rute anotumwa kunokumbira kuti Bhowasi avadzikinure
\p
\v	1	ZvinoNaomi vamwene vake wakati kwaari: Mukunda wangu, handingakutsvakiri zororo here kuti zvikunakire?
\v	2	NaizvozvowoBhowasi haasi hama yedu here uyo ane vasikana vawanga unavo? Tarira, anopura bhari usiku huno paburiro.
\v	3	Zvinoshamba uzvizodze  mafuta, upfeke nguvo dzako, ugoburukira kuburiro, usazviratidza kumurume, kusvika apedza kudya nekunwa.
\v	4	Zvinozvichaitika paanenge orara pasi, kuti uchachenjerera nzvimbo paanonorara; ugopinda ndokufukura tsoka dzake, ugorara. Zvino iye achakuudza zvauchaita.
\v	5	Zvinowakati kwaari: Zvose zvamunoreva kwandiri ndichazviita.
\p
\v	6	Ipapoakaburukira kuburiro, ndokuita zvinoenderana nezvose vamwene vake zvavakamuraira.
\v	7	Bhowasiwakati adya nekunwa, moyo wake ndokufara, ndokuenda kunorara pasi kumacheto kwemurwi wezviyo.  Rute ndokuenda chinyararire, ndokufukura tsoka dzake, ndokurara pasi.
\p
\v	8	Zvinozvakaitika pakati peusiku, kuti murume wakabvunda, ndokuzvishandura, zvino tarira, mukadzi arere patsoka dzake.
\v	9	Zvinowakati: Ndiwe ani? Iye ndokuti: Ndini Rute murandakadzi wenyu; naizvozvo radanurai mucheto wenguvo yenyu pamusoro pemurandakadzi wenyu, nokuti muri mudzikinuri.
\v	10	Iye ndokuti: Uropafadzwe naJehovha, mukunda wangu. Waita zvakanaka nyasha dzako pakupedzisira kupfuura pakutanga, sezvo usina kutevera majaya, kunyange aiva varombo kana vafumi.
\v	11	Naizvozvo zvino mwanasikana wangu, usatya, ndichakuitira zvose zvaunotaura; nokuti guta rose revanhu vekwedu rinoziva kuti uri mukadzi wakanaka kwazvo.
\v	12	Naizvozvo zvino, zvirokwazvo ichokwadi kuti ndiri hama iri mudzikinuri, asiwo kune hama iri mudzikinuri iri pedo kupfuura ini.
\v	13	Rara pasi usiku huno. Zvino zvichaitika mangwanani kana akakuitira faniro yehama iri mudzikinuri, zvakanaka, ngaakudzikinure; asi kana asingadi kukudzikinura, ini ndichakudzikinura,  naMwari mupenyu. Rara kusvika kwaedza.
\p
\v	14	Zvino wakarara patsoka dzake kusvika mangwanani, ndokumuka umwe asati aziva umwe. Iye ndokuti: Ngakusazikanwa kuti mukadzi wakasvika paburiro.
\v	15	Akatiwo: Unza nguvo yawakapfeka ugoibata. Paakaibata wakayera zviyero zvitanhatu zvebhari, ndokumutakudza, ndokupinda muguta.
\v	16	Wakati achisvika kuna vamwene vake, ivo ndokuti: Ndiwe ani, mukunda wangu? Iye ndokuvaudza zvose murume zvaakamuitira.
\v	17	Iye ndokuti: Wandipa  zviyero izvi zvitanhatu zvebhari; nokuti wakati kwandiri: Usaenda kuna vamwene vako usina chinhu.
\v	18	Zvino vakati: Gara, mukunda wangu, kusvika waziva kuti nyaya ichawira papi; nokuti murume haangazorori kusvika apedza nyaya nhasi.
\c	4
\s	Bhowasi anowana Rute
\p
\v	1	ZvinoBhowasi wakakwira kusuwo, ndokugarapo pasi; zvino tarira, kunopfuura hama iri mudzikinuri iyo Bhowasi yaaitaura; iye ndokuti: Tsauka ugare pasi pano iwe nhingi-nhingi. Iye ndokutsauka ndokugara pasi.
\v	2	Zvinowakatora varume gumi pavakuru veguta, ndokuti: Garai pasi pano. Ivo ndokugara pasi.
\v	3	Zvinowakati kuhama iri mudzikinuri: Chikamu chemunda waiva wemunin'ina wedu Erimereki anochitengesa Naomi uyo wakadzoka kubva kunyika yaMoabhu.
\v	4	Naizvozvoini ndati: Ndizvidudze  munzeve yako ndichiti: Chitenge pamberi pevagari nepamberi pevakuru vevanhu vekwedu; kana uchichidzikinura, chidzikinure, asi kana kusina angachidzikinura, ndiudze kuti ndizive. Nokuti hakuna angachidzikinura kunze kwako, uye ini ndinotevera iwe. Iye ndokuti: Ini ndichachidzikinura.
\v	5	ZvinoBhowasi wakati: Zuva raunotenga munda muruoko rwaNaomi, uchatengawo nekuna Rute muMoabhu mukadzi wemushakabvu, kuti umutsire zita remushakabvu panhaka yake.
\p
\v	6	Zvinohama iyo iri mudzikinuri yakati: Handigoni kuzvidzikinurira iwo, zvimwe nditadzire nhaka yangu. Zvidzikinurire iwe kodzero yekudzikinura yangu, nokuti handigoni kuudzikinura.
\v	7	Zvinoizvi zvaimbovako kwaIsraeri maererano nekudzikinura nemaererano nekutsinhanha, kusimbisa chinhu chese: Munhu waibvisa shangu yake ndokupa kune umwe wake; uye uhu hwaiva uchapupu kwaIsraeri.
\v	8	Zvinohama iri mudzikinuri yakati kuna Bhowasi: Zvitengere; ndokubvisa shangu yake.
\p
\v	9	ZvinoBhowasi wakati kuvakuru ne kuvanhu vese: Muri zvapupu nhasi kuti ndatenga zvose zvaiva zvaErimereki nezvose zvaiva zvaKirioni naMahironi muruoko rwaNaomi.
\v	10	Uyewo Rute muMoabhu, mukadzi waMahironi, ndazvitengera kuva mukadzi, kuti ndimutsire zita remushakabvu panhaka yake, kuti zita remushakabvu rirege kugurwa kubva pakati pehama dzake uye kubva pasuwo renzvimbo yake. Muri zvapupu nhasi.
\v	11	Zvino vanhu vose vaiva pasuwo nevakuru vakati:  Tiri zvapupu. Jehovha ngaaite mukadzi uyu wauya mumba mako saRakeri uye saRea, ivo vaviri vakavaka imba yaIsraeri; uye uite nesimba paEfurata, ugoparidza zita paBheterehemu.
\v	12	Uye imba yako ive seimba yaPerezi, Tamari waakaberekera Judha, nembeu Jehovha yaachakupa kumukadzi uyu mudiki.
\p
\v	13	Zvino Bhowasi wakatora Rute, akava mukadzi wake, ndokupinda kwaari; Jehovha ndokumupa kubata mimba; ndokubereka mwanakomana.
\v	14	Zvino vakadzi vakati kuna Naomi: Jehovha ngaarumbidzwe iye asina kukusiya usina hama iri mudzikinuri nhasi, kuti zita rake riparidzwe kwaIsraeri.
\v	15	Zvino achava kwauri mudzoreri weupenyu, nemuriritiri weukweguri hwako; nokuti wawabereka muroora wako uyu, anokuda, uri nani pavanakomana vanomwe kwauri.
\v	16	Zvino Naomi wakatora mwana, ndokumuisa pachipfuva chake, ndokuva mureri wake.
\v	17	Vakadzi vavakidzani ndokumutumidza zita vachiti: Kune mwanakomana wakaberekerwa Naomi. Zvino vakatumidza zita rake Obhedhi. Ndiye baba vaJese, baba vaDhavhidhi.
\p
\v	18	Zvino awa marudzi aPerezi: Perezi wakabereka Hezironi;
\v	19	Hezironi ndokubereka Rami; Rami ndokubereka Aminadhabhi;
\v	20	Aminadhabhi ndokubereka Naashoni; Naashoni ndokubereka Sarimoni;
\v	21	Sarimoni ndokubereka Bhowasi; Bhowasi ndokubereka Obhedhi;
\v	22	Obhedhi ndokubereka Jese; Jese ndokubereka Dhavhidhi.
