\b	Tsamba yaPauro kuvaFiripi
\c	1
\s	Kwaziso
\p
\v	1	PauronaTimotio, varanda vaJesu Kristu, kuvatsvene vose muna Kristu Jesu vari paFiripi, pamwe nevatungamiriri nevadhikoni:
\v	2	Nyashakwamuri, nerugare rwunobva kuna Mwari Baba vedu ne kuna Ishe Jesu Kristu.
\s	Rudo rwaPauro kuvaFiripi
\p
\v	3	NdinovongaMwari wangu pakukurangarirai nguva dzose,
\v	4	nguvadzose pamunyengetero wangu woga-woga pamusoro penyu mose ndichiita munyengetero nemufaro,
\v	5	nekudakwekudyidzana kwenyu muevhangeri kubva zuva rekutanga kusvika ikozvino;
\v	6	ndichivimbachinhu ichi, kuti wakatanga basa rakanaka mamuri, acha ripedzisa kusvika zuva raJesu Kristu;
\v	7	sezvazvakandinakirakufunga izvi pamusoro penyu mose, nokuti ndinemwi mumoyo zvekuti zvose muzvisungo zvangu nemukutavirira nekusimbisa kweevhangeri, imwi mose muri vagovani pamwe neni venyasha.
\v	8	NokutiMwari ndiye chapupu changu, kuti ndinokushuvai mose zvikuru sei muura hwaJesu Kristu.
\v	9	Uyeizvi ndinonyengetera, kuti rudo rwenyu rwurambe rwuchiwandisisa paruzivo nekunzwisisa kose,
\v	10	kuti mutende zvinhu zvakanakisisa, kuti muve vakarurama nevasina mhosva, kusvika zuva raKristu,
\v	11	makazadzwa nezvibereko zvekururama  zvinouya naJesu Kristu, pakubwinya nekurumbidzwa kwaMwari.
\p
\v	12	Zvino ndinoda kuti muzive, hama, kuti zvinhu zvakandiwira zvakaita zvikuru kufambira mberi kweevhangeri;
\v	13	zvekuti zvisungo zvangu muna Kristu zvinoratidzwa pamuzinda wose nekuvamwe vose.
\v	14	Nevazhinji vehama muna Ishe, vasimbiswa nezvisungo zvangu, vonyanya kutsunga kutaura shoko raMwari vasingatyi.
\v	15	Vamwe zvirokwazvo vanoparidza Kristu kunyange negodo negakava, nevamwewo nemoyo wakanaka.
\v	16	Vamwe vanoparidza Kristu nenharo, kwete pauchokwadi, vachifunga kuti vawedzere marwadzo pazvisungo zvangu.
\v	17	Asi vamwe  vanoita nerudo, vachiziva kuti ndakagadzirwa kutavirira evhangeri.
\v	18	Zvino chii? Kunyange zvakadaro kunzira dzose, kana mumano-mano kana muchokwadi, Kristu anoparidzwa, uye ndinofara mazviri, hongu ndichazofarazve.
\v	19	Nokuti ndinoziva kuti izvi zvichashandukira kwandiri kuva ruponeso kubudikidza nemunyengetero wenyu, nerubatsiro rweMweya waJesu Kristu,
\v	20	zvichienderana nekutarisira kwangu kukuru netariro, kuti handinganyadziswi pachinhu asi neushingi hwose samagariro uye ikozvino Kristu achakudzwa mumuviri wangu, kana neupenyu, kana nerufu.
\v	21	Nokuti kwandiri kurarama  ndiKristu, uye kufa mubairo.
\v	22	Asi kana  ndichirarama panyama, ichi chibereko chebasa rangu; zvino zvandichasarudza handizivi.
\v	23	Nokuti ndiri mukumanikidzwa pakati pezviviri, ndine chishuwo chekubva nekuva naKristu, zvinopfuurisa kwazvo pakunaka;
\v	24	asi kugara munyama kunonyanyisa kudiwa nekuda kwenyu.
\v	25	Zvino ndine chivimbo ichi, ndinoziva kuti ndichagara, ndicharamba ndigere nemwi mose, pakupfuurira kwenyu mberi, uye mufaro werutendo,
\v	26	kuti kuzvirumbidza kwenyu kuwande muna Kristu Jesu pamusoro pangu kubudikidza nekuvapo kwangu kwamurizve.
\p
\v	27	Chete fambai zvakafanira evhangeri yaKristu, kuti kunyange ndikauya ndikakuonai, kunyange kusavapo, ndinzwe nyaya dzenyu kuti mumire nesimba mumweya umwe, nemoyo umwe muchirwira pamwe rutendo rweevhangeri;
\v	28	uye musingatyityidzirwi nevanopikisa pachinhu chimwe; ndicho chiratidzo chekuparadzwa kwavari, asi kwamuri cheruponeso, uye icho chinobva kuna Mwari.
\v	29	Nokuti kwamuri kwakapiwa pachena pachinzvimbo chaKristu, kwete kutenda kwaari kwega, asi kumutambudzikirawo;
\v	30	mune kurwa kumweko sekwamakaona mandiri, nekunzwa ikozvino mandiri.
\c	2
\s	Kristu mutungamiriri wedu pakuzvininipisa
\p
\v	1	Naizvozvokana  kune imwe kurudziro kuna Kristu, kana imwe nyaradzo yerudo, kana kumwe kudyidzana kweMweya, kana mune umwe moyo munyoro nekunzwira tsitsi,
\v	2	zadzisaimufaro wangu, kuti muve nepfungwa imwe, muve nerudo rumwe, nemweya umwe, nendangariro imwe;
\v	3	musi ngaiti chinhu nenharo kana nekuzvikudza kusina maturo, asi mukuzvininipisa kwemoyo umwe neumwe achikudza vamwe kukupfuurai pakunaka;
\v	4	umweneumwe ngaarege kutarira zvake, asi umwe neumwe zvinhu zvevamwewo.
\p
\v	5	Nokutipfungwa iyi ngaive mamuri, yaiva iri muna Kristu Jesuwo;
\v	6	iyeari muchimiro chaMwari, haana kurangarira kuti kuenzana naMwari kunofanira kubatirirwa;
\v	7	asiwakazviita asina maturo, akatora chimiro chemuranda, akava mumufananidzo wevanhu;
\v	8	akatiawanikwa muchimiro chemunhu, akazvininipisa, akava wakateerera kusvika parufu, irwo rufu rwemuchinjikwa.
\v	9	NaizvozvoMwariwo wakamukudza zvikuru, akamupa zita rinopfuura zita rimwe nerimwe;
\v	10	kuti muzita raJesu ibvi rose rifugame, revekudenga, nevepanyika, nevepasi penyika,
\v	11	uye rurimi rwoga-rwoga rwupupure kuti Jesu Kristu  ndiye Ishe, kuve rumbidzo yaMwari Baba.
\p
\v	12	Naizvozvo, vadikanwi vangu, sezvamakateerera nguva dzose, kwete sepakuvapo kwangu chete, asi ikozvino kunyanyisa pakusavapo kwangu, shandai ruponeso rwenyu pachenyu nekutya nekudedera;
\v	13	nokuti ndiMwari anoshanda mamuri, zvose kuda nekuita nekuda kwechido  chake chakanaka.
\v	14	Itai zvinhu zvose musinganyunyuti nekupikisana;
\v	15	kuti muve vakachena uye vasina chavangapomerwa, vana vaMwari vasina gwapa pakati perudzi rwakakombama nekutsauka, vamunopenya pakati pavo sezviedza munyika,
\v	16	muchitaridza shoko reupenyu, pakuzvikudza kwangu nezuva raKristu, kuti handina kumhanya pasina, kana kushanda pasina.
\v	17	Asi kana neni ndikadururwa sechibairo chinodururwa pamusoro pechibairo nebasa rerutendo rwenyu, ndinofara uye ndinofara nemwi mose.
\v	18	Nekuda kweizvozvi imwiwo mufare uye mufare pamwe neni.
\s	Pauro anotuma Timotio naEpafrodito
\p
\v	19	Asi ndinovimba muna Ishe Jesu kutumira Timotio kwamuri nekukurumidza, kuti iniwo ndifare pandinoziva zviri maererano nemwi.
\v	20	Nokuti handina munhu ane pfungwa yakadaro, achava nehanya zvirokwazvo nezvenyu.
\v	21	Nokuti vose vanozvitsvakira zvavo, kwete zvinhu zviri zvaKristu Jesu.
\v	22	Asi munoziva kutendeka kwake, kuti semwana kuna baba wakashanda pamwe neni paevhangeri.
\v	23	Zvino ndiye wandinotarisira kutumira kwamuri pakarepo, kana ndaona zvakanangana neni;
\v	24	asi ndinovimba muna Ishe kuti iniwo ndomene ndichakurumidza kuuya.
\p
\v	25	Asi ndakaona zvakafanira kutuma kwamuri Epafrodito, hama, nemushandi pamwe neni neuto pamwe neni, asi nhume yenyu nemushumiri wekushaiwa kwangu;
\v	26	sezvo aiva achikushuvai mose, uye akatambudzika, nokuti maiva manzwa kuti waiva achirwara.
\v	27	Nokuti zvirokwazvo waiva achirwara  ari pedo nekufa; asi Mwari wakamunzwira tsitsi; kwete iye oga, asi neni, kuti ndirege kuva neshungu pamusoro peshungu.
\v	28	Naizvozvo ndakashingaira zvikuru kumutuma, kuti kana momuonazve mufare, neni ndiderere shungu.
\v	29	Naizvozvo mugamuchirei muna Ishe nemufaro wose, uye mubate vakadai neruremekedzo;
\v	30	nokuti nekuda kwebasa raKristu wakaswedera pakufa, asingarangariri upenyu  hwake, kuti akwanise kushaiwa kundishumira kwenyu.
\c	3
\s	Yambiro yaPauro pamusoro pekururama kwevanhu
\p
\v	1	Pakupedzisira,hama dzangu, farai muna Ishe. Kukunyorerai zvinhu zvimwechetezvo, kwandiri zvirokwazvo hazvinetesi, asi kwamuri zvinokusimbisai.
\p
\v	2	Chenjereraiimbwa, chenjererai vabati vakaipa, chenjererai vekucheka;
\v	3	nokutiisu tiri kudzingiswa, vanonamata Mwari muMweya, tichizvirumbidza muna Kristu Jesu, uye tisingavimbi nenyama;
\v	4	kunyangeini ndingavawo nechivimbo munyama; kana umwewo achifunga kuvimba nenyama, zvikuru ini;
\v	5	ndakadzingiswanezuva rechisere,  ndiri werudzi rwaIsraeri,  werudzi rwaBhenjamini, muHebheru wevaHebheru; zviri zvemurairo  ndiri muFarisi;
\v	6	maereranonekushingaira ndichishusha kereke; maererano nekururama kuri mumurairo ndisina chandingapomerwa.
\p
\v	7	Asizvinhu zvaiva mubairo kwandiri, ndizvo zvandakaverenga kuva kurasikirwa nekuda kwaKristu.
\v	8	Honguzvirokwazvo, uye ndinoverenga zvinhu zvose kuva kurasikirwa nekuda kwekunakisisa kweruzivo rwaKristu Jesu Ishe wangu, wandakarasikirwa nezvinhu zvose nekuda kwake, ndikazviidza kuva marara, kuti ndiwane Kristu;
\v	9	uyendiwanikwe maari, ndisina kururama kwangu kunobva kumurairo, asi kunobudikidzwa nerutendo rwaKristu, kururama kunobva kuna Mwari nerutendo;
\v	10	kuti ndimuzive iye, nesimba rekumuka kwake, nekudyidzana kwematambudziko ake, nditodze kufa kwake,
\v	11	kana zvingagoneka ndisvike pakumuka kwevakafa.
\p
\v	12	Handi revi kuti ndakato chiwana, kana ndakatokwaniswa, asi ndinoteverera, kuti ndichibatewo, chandakabatirwawo naKristu Jesu.
\v	13	Hama, ini handizviverengi kuti ndachibata, asi  ndinoita chinhu chimwe, ndichikanganwa zvinhu zviri shure, ndichinanavira zvinhu zviri mberi,
\v	14	ndinoteverera kuchinangwa, kumubairo wekudana kwekumusoro kwaMwari muna Kristu Jesu.
\v	15	Naizvozvo isu tose takakwana, ngative nemufungo uyu; uye kana zvimwe mune umwe mufungo, Mwari achakuratidzai kunyange izvi.
\v	16	Asi pane patasvika, ngatifambe nemurairo iwoyu tifunge chinhu ichochi.
\v	17	Hama, ivai vatevedzeri vangu pamwe neni, uye natsai kutarira avo vanofamba saizvozvo sezvamakava nesu semuenzaniso.
\v	18	Nokuti vazhinji vanofamba, vandakakuudzai nezvavo kazhinji, nazvino ndinokuudzai kunyange nekuchema, vavengi vemuchinjikwa waKristu;
\v	19	kuguma kwavo kuparadzwa, mwari wavo  idumbu  ravo, uye kurumbidzwa  kuri mukunyadzwa kwavo, vanofunga zvenyika.
\v	20	Nokuti vubwo hwedu huri kumatenga, uko kwatakataririrawo kuti Muponesi achabva, Ishe Jesu Kristu;
\v	21	uyo achavandudza muviri wekuninipiswa kwedu, kuti ufananidzwe nemuviri wekubwinya kwake, nesimba iro raanogonawo naro kuisa zvinhu zvose pasi pake.
\c	4
\s	Pauro anovaraira nekuvasimbisa
\p
\v	1	Naizvozvo,hama dzangu vadikanwi vanoshuviwa, mufaro wangu nekorona, saizvozvo mirai nesimba muna Ishe, vadikanwi.
\p
\v	2	NdinokumbirisaYuodhia, uye ndinokumbirisa Sindike, kuti vave nemurangariro umwe muna Ishe.
\v	3	Uyendinonyengerera iwewo, umwe wangu wechokwadi pabasa, batsira vanhukadzi vaya, vakabatirana neni paevhangeri, pamwe naKiremendi, nevamwe vakabata neni, mazita avo ari mubhuku reupenyu.
\p
\v	4	Faraimuna Ishe nguva dzose; ndinotizve: Farai.
\v	5	Unyorohwenyu ngahuzikanwe kuvanhu vose. Ishe ari pedo.
\v	6	Musafunganyapamusoro pechinhu, asi pazvinhu zvose, nemunyengetero nemukumbiro nekuvonga, zvikumbiro zvenyu ngazvizikanwe kuna Mwari,
\v	7	zvinorugare rwaMwari rwunopfuura kunzwisisa kose, rwuchachengeta moyo yenyu nemifungo yenyu muna Kristu Jesu.
\p
\v	8	Pakupedzisira,hama, chose chechokwadi, chose chinokudzwa, chose chakarurama, chose chakachena, chose chinodikanwa, chose chinorumbidzwa, kana kunaka kupi nekupi, uye kana chingarumbidzwa chipi nechipi, fungai zvinhu izvi;
\v	9	nezvamakadzidzanekugamuchira nekunzwa nekuona mandiri, itai izvozvo; naMwari werugare achava nemwi.
\s	Pauro anovonga pamusoro pechipo chavakamutumira
\p
\v	10	Asi ndakafara zvikuru muna Ishe, kuti ikozvino makatomutsiridzazve kundirangarira; kwamaindirangarirawo nako, asi makashaiwa mukana.
\v	11	Kwete kuti ndinotaura  izvi nekuda kwekushaiwa, nokuti ini ndadzidza kugutsikana nezvinhu zvandiri.
\v	12	Ndinoziva zvose kuzvidzwa, uye ndinoziva kuva nezvakawandisa; papi nepapi nepazvinhu zvose ndakadzidziswa zvose kuguta nekunzwa nzara, zvose kuva nezvizhinjisa nekushaiwa.
\v	13	Ndinogona kuita zvinhu zvose kubudikidza naKristu anondisimbisa.
\v	14	Kunyange zvakadaro makaita zvakanaka zvamakabatana  neni pakutambudzika kwangu.
\v	15	Zvino munozivawo imwi vaFiripi, kuti pakutanga kweevhangeri, pandakabva kuMakedhonia, hapana kereke yakadyidzana neni pashoko rekupa nekugamuchira, asi imwi mega;
\v	16	nokuti kunyange paTesaronika makatumira kamwe nekupamha pakushaiwa kwangu.
\v	17	Kwete kuti ndinotsvaka chipo, asi ndinotsvaka chibereko chinowedzera kuchikwama chenyu.
\v	18	Zvino ndagamuchira zvose uye ndawanzirwa; ndaguta, ndagamuchira kuna Epafrodito zvinhu zvinobva kwamuri, hwema hwezvinonhuhwira, chibairo chinogamuchirwa, chinofadza Mwari.
\v	19	Asi Mwari wangu achazadzisa kushaiwa kwenyu kose zvichienderana nefuma yake mukubwinya, muna Kristu Jesu.
\v	20	Zvino kuna Mwari naBaba vedu,  ngakuve  nekubwinya kusvika rinhi narinhi. Ameni.
\p
\v	21	Kwazisai mutsvene umwe neumwe muna Kristu Jesu. Hama dzineni dzinokukwazisai.
\v	22	Vatsvene vose vanokukwazisai, zvikuruwo avo veimba yaKesari.
\p
\v	23	Nyasha dzaIshe wedu Jesu Kristu  ngadzive nemwi mose. Ameni.
