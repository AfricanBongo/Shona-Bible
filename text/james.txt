\b	Tsamba yaJakobho
\c	1
\s	Kwaziso
\p
\v	1	Jakobho,muranda waMwari newaIshe Jesu Kristu, kumarudzi gumi nemaviri ari mukupararira: Kwaziwai.
\s	Kutambudzika nemiidzo
\p
\v	2	Zvitorei semufaro wose, hama dzangu, kana muchiwira mumiedzo yakasiyana-siyana,
\v	3	muchizivakuti kuedzwa kwerutendo rwenyu kunobudisa kutsungirira;
\v	4	asikutsungirira ngakuve nebasa rakapedzeredzwa, kuti muve vakapedzeredzwa nekukwana, musingatairi pachinhu.
\p
\v	5	Uyekana umwe wenyu achishaiwa uchenjeri, ngaakumbire kuna Mwari, anopavhurira vose, uye asingatuki, zvino achadzipiwa.
\v	6	Asingaakumbire murutendo, asiri asina chokwadi nechinhu; nokuti asina chokwadi wakaita sefungu regungwa rinosundwa nemhepo richidzungaidzwa.
\v	7	Nokutimunhu uyu ngaarege kufunga kuti achagamuchira chinhu kuna Ishe.
\v	8	Murumeane moyo miviri anoshanduka-shanduka panzira dzake dzose.
\p
\v	9	Asihama yakaderera ngaizvikudze pakukudzwa kwake;
\v	10	nemufumi pakuderedzwa kwake; nokuti seruva reuswa achapfuura.
\v	11	Nokuti zuva rinobuda pamwe nekupisa, ndokuomesa uswa, neruva rahwo rinowira pasi, nekunaka kwechimiro chahwo kwakaparara; saizvozvowo mufumi achabvuruvara panzira dzake.
\p
\v	12	Wakaropafadzwa munhu anotsungirira  pamuedzo; nokuti kana aedzwa, achagamuchira korona yeupenyu, Ishe yaakavimbisa kune vanomuda.
\v	13	Kusava nemunhu anoti achiidzwa ati: Ndinoidzwa naMwari; nokuti Mwari haagoni kuedzwa nechakaipa, naiye amene haaidzi munhu.
\v	14	Asi umwe neumwe anoidzwa, kana achikwehwa nekuchiva kwake pachake, nekukwezvewa.
\v	15	Ipapo kuchiva kana kwarema kunozvara chivi; nechivi kana chaperedzerwa, chinobereka rufu.
\p
\v	16	Musanyengerwa, hama dzangu dzinodikanwa.
\v	17	Chipo chose chakanaka nechipiwa chose chakaperedzerwa chinobva kumusoro, chichiburuka kubva kuna Baba vezviedza, navo pasina kupinduka, kana mumvuri wekushanduka.
\v	18	Nekuda kwake wakabereka isu neshoko rechokwadi, kuti isu tive sechibereko chekutanga chezvisikwa zvake.
\s	Ivai vaiti veshoko
\p
\v	19	Naizvozvo, hama dzangu dzinodiwa, munhu umwe neumwe ngaave anokurumidza pakunzwa, anononoka pakutaura, anononoka pakutsamwa;
\v	20	nokuti kutsamwa kwemunhu hakuiti kururama kwaMwari.
\v	21	Naizvozvo bvisai zvinyangadzo zvose nekuwandisa kwekuipa, mugamuchire nemoyo munyoro shoko rakasimwa ma muri, rinogona kuponesa mweya yeupenyu yenyu.
\v	22	Asi ivai vaiti veshoko, uye kwete vanzwi chete, muchizvinyengera pachenyu.
\v	23	Nokuti kana umwe ari munzwi weshoko uye asiri muiti, iye wakafanana nemunhu anoona chiso chake chechisikirwo muchionioni;
\v	24	nokuti anozviona pachake, ndokuenda, ndokukanganwa pakarepo kuti wanga akadini.
\v	25	Asi uyo anotarisisa mumurairo wakaperedzerwa werusununguko ndokurambirirapo, uyo asati ari munzwi anokanganwa asi muiti webasa, uyu acharopafadzwa pakuita kwake.
\p
\v	26	Kana umwe pakati penyu achiti anotenda, kana asingadzori rurimi rwake, asi achinyengera moyo wake, chitendero cheuyu hachina maturo.
\v	27	Chitendero chakachena chisina kusvibiswa pamberi paMwari naBaba ndechichi: Kufambira nherera nechirikadzi pakutambudzika kwavo, azvichengete asina gwapa kubva kunyika.
\c	2
\s	Regai kusarura vanhu
\p
\v	1	Hamadzangu, kwete nerusarura muve nerutendo rwaIshe wedu Jesu Kristu wekubwinya.
\v	2	Nokutikana muungano yenyu mukapinda murume ane mhete yegoridhe nenguvo inopenya, mukapindawo murombo ane nguvo yakasviba,
\v	3	imwindokutarira uyo wakapfeka nguvo inopenya; ndokuti kwaari: Iwe gara pano zvakanaka; ndokuti kumurombo: Iwe mira ipapo; kana: Gara pano pasi pechitsiko chetsoka dzangu;
\v	4	hamunawokusarura mukati menyu pachenyu mukavawo vatongi vendangariro dzakaipa here?
\v	5	Inzwai,hama dzangu dzinodikanwa. Mwari haana here kusarudza varombo venyika ino, vakafuma parutendo, nevadyi venhaka yeushe hwaakavimbisa kune vanomuda?
\v	6	Asiimwi makazvidza murombo. Vafumi havakutsikiririi here, uye ndivo vanokukweverai kumatare?
\v	7	Ivohavanyombi zita rakanaka rakadanwa pamuri here?
\p
\v	8	Kanazvirokwazvo muchizadzisa murairo weushe, zvinoenderana nerugwaro  rwunoti: Ida wekwako sezvaunozvi da  iwe, munoita zvakanaka;
\v	9	asikana mune rusarura, munoita chivi, munopwiswa nemurairo sevadariki.
\v	10	Nokuti ani nani anochengeta murairo wose, asi akagumburwa pane umwe, anova nemhosva kune yose.
\v	11	Nokuti iye wakati: Usaita upombwe; wakatiwo: Usauraya; zvino kana usingaiti upombwe, asi uchiuraya, wava mudariki wemurairo.
\p
\v	12	Taurai saizvozvo uye itai saizvozvo, sevachazotongwa nemurairo werusununguko.
\v	13	Nokuti kutonga kusina tsitsi ndekweasina kuita tsitsi; uye tsitsi dzinozvirumbidza pakukutonga.
\s	Rutendo rwusina mabasa rwakafa
\p
\v	14	Zvinobatsirei, hama dzangu, kana munhu achiti ane rutendo, asi asina mabasa? Rutendo urwu rwunogona kumuponesa here?
\v	15	Zvino kana hamarume kana hamakadzi yakashama uye achishaiwa kudya kwezuva rimwe nerimwe,
\v	16	umwe wenyu ndokuti kwavari: Ibvai murugare, mudziyirwe uye mugute; asi musingavapi zvinhu zvinodikanwa nemuviri, izvo zvinobatsirei?
\v	17	Saizvozvowo rutendo, kana rwusina mabasa, rwakafa pacharwo.
\p
\v	18	Asi umwe achati: Iwe une rutendo, neni ndine mabasa; ndiratidze rutendo rwako kunze kwemabasa ako, neni pamabasa angu ndichakuratidza rutendo rwangu.
\v	19	Iwe unotenda kuti kuna Mwari umwe; unoita zvakanaka; nemadhimoni anotenda uye anodedera.
\p
\v	20	Asi unoda kuziva here, haiwa dununu, kuti rutendo rwusina mabasa rwakafa?
\v	21	Abhurahama baba vedu havana kunzi vakarurama kubva pamabasa here, vabaira mwanakomana wavo Isaka pamusoro pearitari?
\v	22	Unoona kuti rutendo rwakabata pamwe nemabasa ake, uye kubva pamabasa rutendo rwakaperedzerwa here?
\v	23	Nerugwaro rukazadzisika rwunoti: NaAbhurahama wakatenda kuna Mwari, zvikaverengerwawo kwaari kuti ndiko kururama, akanziwo shamwari yaMwari.
\v	24	Naizvozvo munoona kuti munhu anonzi wakarurama kubva pamabasa, uye kwete kubva parutendo chete.
\v	25	Saizvozvowo naRakabhi chifeve haana kunzi wakarurama kubva pamabasa here, agamuchira vatumwa, nekuvabudisa neimwe nzira?
\v	26	Nokuti semuviri pasina mweya wakafa, saizvozvowo rutendo rwusina mabasa rwakafa.
\c	3
\s	Rurimi rwunofanira kudzorwa
\p
\v	1	Musavavadzidzisi vazhinji, hama dzangu, muchiziva kuti tichagamuchira kutongwa kukuru.
\v	2	Nokutitose tinogumburwa pazvinhu zvizhinji. Kana umwe asingagumburwi pashoko, ndiye murume wakaperedzerwa, anogona kudzorawo muviri wose.
\v	3	Tarira,tinoisa matomu mumiromo yemabhiza kuti atiteerere, ndokutenderedza muviri wawo wose.
\v	4	Tarirai,nezvikepe, kunyange zviri zvikuru zvakadai, uye zvichitinhwa nemhepo dzine simba, zvinonangiswa nechidzoreso chidiki diki, chero kupi kunodikanwa nechishuwo chemufambisi.
\v	5	Rwakadaroworurimi rwuri mutezo mudiki, uye rwunozvirumbidza zvikuru. Tarirai, moto mudiki unotungidza matanda akakura sei!
\v	6	Nerurimimoto, nyika yeuipi; ndizvo zvakaita rurimi rwakaiswa pakati pemitezo yedu, rwunosvibisa muviri wose, nekutungidza nzira yeupenyu, uye rwunotungidzwa negehena.
\v	7	Nokutimarudzi ose emhuka neeshiriwo, neezvesewo zvinokambaira neezvisikwa zvegungwa anopingudzwa uye akapingudzwa nechisikirwo chevanhu;
\v	8	asihakuna munhu anogona kupingudza rurimi; uipi husingadzoreki, rwuzere nechepfu inouraya.
\v	9	Narwotinorumbidza Mwari uye Baba, narwowo tinotuka vanhu vakaitwa nemufananidzo waMwari;
\v	10	mumuromo umwewo munobva kurumbidza nekutuka. Hazvina kufanira, hama dzangu, izvi zvive saizvozvo.
\v	11	Chitubu chingadzutura pamuromo umwe chinonaka nechinovava here?
\v	12	Hama dzangu, muonde unogona kubereka maorivhi here, kana muzambiringa maonde? Saizvozvo hakuna chitubu chinobudisa mvura inovava neinonaka.
\s	Kuchenjera kunobva kumusoro
\p
\v	13	Ndiani wakachenjera neanonzwisisa pakati penyu? Ngaaratidze nemufambiro wakanaka mabasa ake neunyoro hweuchenjeri.
\v	14	Asi kana mune godo rinovava nerukave mumoyo wenyu, musazvirumbidza nekurevera chokwadi nhema.
\v	15	Uhu hausi uchenjeri hunoburuka kubva kumusoro, asi hwenyika, hwechisikirwo, hweudhimoni.
\v	16	Nokuti pane godo nerukave, ndipo pane nyongano nekuita kose kwakaipa.
\v	17	Asi uchenjeri hunobva kumusoro pakutanga hwakachena, kozouya kuva nerugare, kunyorova, kuteerera, kuzara netsitsi nezvibereko zvakanaka, husina kutsaura, uye husina kunyengera.
\v	18	Uye chibereko chekururama chinodzvarwa murugare kune vanoita rugare.
\c	4
\s	Musafarira zvenyika
\p
\v	1	Dzinobvepihondo nekurwa pakati penyu? Hazvibvi apa here, pakuchiva kwenyu kunorwa pamitezo yenyu?
\v	2	Munoshuva,asi hamuna  chinhu; munouraya uye munoshumba, asi hamugoni kuwana  chinhu; munorwa muchiita hondo, asi hamuna  chinhu, nokuti hamukumbiri.
\v	3	Munokumbira,asi hamugamuchiri, nokuti munokumbira zvakaipa, kuti muparadze pakuchiva kwenyu.
\v	4	Imwimhombwe nemhombwekadzi, hamuzivi here kuti ushamwari hwenyika ruvengo kuna Mwari? Naizvozvo umwe neumwe anoda kuva shamwari yenyika, anova muvengi waMwari.
\v	5	Kanamunofunga kuti rugwaro rwunotaura pasina maturo here  kuti: Mweya wakagara mukati medu anochivira godo?
\v	6	Asianopa nyasha huru; saka anoti: Mwari anopikisa vanozvikudza, asi anopa nyasha vanozvininipisa.
\v	7	Naizvozvomuzviise pasi kuna Mwari; pikisai dhiabhorosi, zvino achakutizai.
\v	8	Swederaikuna Mwari, na iye achaswedera kwamuri; shambai maoko, vatadzi, uye muchenure moyo, imwi vemoyo miviri.
\v	9	Tambudzikaiuye rirai uye chemai; kuseka kwenyu ngakushandurwe kuve kuchema, nemufaro uve kusuruvara.
\v	10	Zvininipisei pamberi paIshe, uye achakusimudzai.
\s	Musatongana nekutonga vamwe
\p
\v	11	Musareverana zvakaipa, hama. Anorevera hama zvakaipa uye kutonga hama yake, anorevera murairo zvakaipa, nekutonga murairo; zvino kana uchitonga murairo, hausi muiti wemurairo, asi mutongi.
\v	12	Umwe chete ndiye mutemi wemurairo, anogona kuponesa nekuparadza; iwe ndiwe ani anotonga umwe?
\s	Zvamangwana hazvizikanwi
\p
\v	13	Uyai ikozvino imwi munoti: Nhasi kana mangwana tichaenda kuguta rekuti, tigogarako gore rimwe, tigotengeserana, tigowana mubairo;
\v	14	imwi musingazivi zvamangwana. Nokuti upenyu hwenyu chii? Nokuti imhute inoonekwa nguva diki, ipapo ndokunyangarika.
\v	15	Pakuti muti: Kana Ishe achida, tichararamawo, tigoita ichi kana icho.
\v	16	Asi ikozvino munozvirumbidza pakuzvikudza kwenyu; kuzvirumbidza kose kwakadai kwakaipa.
\v	17	Naizvozvo anoziva kuita zvakanaka asinga zviiti, chivi kwaari.
\c	5
\s	Vafumi vasina tsitsi vanotukwa
\p
\v	1	Uyaiikozvino imwi vafumi, chemai muungudze nekuda kwematambudziko enyu ano kuwira i.
\v	2	Fumayenyu yakaora, uye nguvo dzenyu dzakava dzakafusiwa.
\v	3	Goridherenyu nesirivha zvava nengura; uye urari hwazvo huchava chapupu kwamuri, uye huchadya nyama yenyu semoto. Maka zvichengetera fuma pamazuva ekupedzisira.
\v	4	Tarira,mubairo wevaranda vakacheka minda yenyu, yakanyimwa nemwi nekunyengera, unodanidzira; nekuchema kwevacheki kwakasvika kunzeve dzaIshe wehondo.
\v	5	Makagaramuumbozha panyika, uye makakarira zvinofadza; makakodza moyo yenyu sepazuva rekubaya.
\v	6	Makapamhosva, makauraya wakarurama; haakupikisii.
\s	Ivai nemoyo murefu
\p
\v	7	Naizvozvoivai nemoyo murefu, hama, kusvika pakuuya kwaIshe. Tarira, murimi anomirira chibereko chinokosha chevhu, anochiitira moyo murefu, kusvika chagamuchira mvura yekutanga neyekupedzisira.
\v	8	Imwiwoivai nemoyo murefu; simbisai moyo yenyu, nokuti kuuya kwaIshe kwaswedera.
\v	9	Musanyunyutirana,hama, kuti murege kupiwa mhosva; tarira, mutongi amire pamukova.
\v	10	Torai vaporofita semuenzaniso wekutambudzika, hama dzangu, newemoyo murefu, vakataura nezita raIshe.
\v	11	Tarira, tinoti vakaropafadzwa vanotsungirira; makanzwa zvekutsungirira kwaJobho, uye makaona kuguma kwaIshe, kuti Ishe ane moyo munyoro kwazvo uye ane tsitsi.
\s	Musapika
\p
\v	12	Asi pamberi pezvose, hama dzangu, musapika, kana nedenga, kana nenyika, kana nekumwe kupika kupi; asi hongu yenyu ngaive hongu, uye kwete, kwete; kuti murege kuwira mukutongwa.
\s	Kunyengetera kune simba
\p
\v	13	Kune umwe anotambudzika pakati penyu here? Ngaanyengetere. Pane anofara here? Ngaaimbe mapisarema.
\v	14	Pane anorwara pakati penyu here? Ngaadane vatariri vekereke; uye ngavanyengetere pamusoro pake, vachimuzodza namafuta muzita raIshe;
\v	15	uye munyengetero werutendo uchaponesa anorwara, uye Ishe achamumutsa; zvino kana akaita zvivi, achazvikanganwirwa.
\v	16	Reururiranai kudarika, uye nyengetereranai, kuti muporeswe. Munyengetero wakasimba wewakarurama une simba zvikuru.
\v	17	Eria waiva ari munhu wemanzwiro akafanana ne edu, akanyengetera nemoyo wose kuti kusanaya; ikasanaya panyika makore matatu nemwedzi mitanhatu;
\v	18	zvino wakanyengeterazve; denga ndokupa mvura, nyika ikabereka chibereko chayo.
\p
\v	19	Hama, kana umwe pakati penyu achitsauka kubva pachokwadi, umwewo akamudzora,
\v	20	ngaazive kuti uyo anodzora mutadzi pakutsauka kwenzira yake, achaponesa mweya weupenyu parufu nekufukidza zvivi zvizhinji.
