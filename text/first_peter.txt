\b	Tsamba yekutanga yaPetro
\c	1
\s	Kwaziso
\p
\v	1	Petro,muapositori waJesu Kristu, kuvaeni vakasanangurwa vekupararira kwePonto, Garatiya, Kapadhokia, Asia, neBhitinia,
\v	2	maereranonekuziva zviri mberi kwaMwari Baba, mukuita vatsvene kweMweya, pakuteerera nekusasa kweropa raJesu Kristu: Nyasha nerugare ngazviwanzwe kwamuri.
\s	Nhaka yakachengeterwa vakasanangurwa
\p
\v	3	WakaropafadzwaMwari naBaba vaIshe wedu Jesu Kristu, iye zvichienderana nekuwanda kwetsitsi dzake wakatiberekazve patariro inorarama kubudikidza nekumuka kwaJesu Kristu kubva kuvakafa,
\v	4	panhakaisingaori neisina kusvibiswa uye isingabvuruvari, yakachengeterwa imwi kumatenga,
\v	5	imwi munochengetwa nesimba raMwari kubudikidza nerutendo kuruponeso rwakagadzirirwa kuzarurwa panguva yekupedzisira.
\v	6	Yamunofaramairi zvikuru,  kunyange ikozvino kwechinguvana, kana zvichifanira, muri pakushungurudzwa mumiedzo yakasiyana-siyana,
\v	7	kutikuedzwa kwerutendo rwenyu kunokosha zvikuru kupfuura kwegoridhe rinoparara, kunyange ichiidzwa nemoto, kuwanikwe mukurumbidzwa nerukudzo nekubwinya pakuonekwa kwaJesu Kristu;
\v	8	iyemusina kumuona munomuda; iye ikozvino musinga muoni asi munotenda kwaari, munofara nemufaro usingatauriki uye unorumbidzwa,
\v	9	muchigamuchiramugumo werutendo rwenyu, ruponeso rwemweya yeupenyu  yenyu.
\v	10	Nezveruponeso urwu vaporofita vakabvunzisisa nekunzvera, ivo vakaporofita zvenyasha dzinouya kwamuri;
\v	11	vachinzvera kuti panguva ipi kana yakadini Mweya waKristu waiva ari mavari yaakaratidza, paakagara apupura matambudziko maererano naKristu, nekubwinya shure kweizvi.
\v	12	Kwavari kwakaratidzwa kuti kwete kwavari ivo, asi kwatiri vaishandira zvinhu izvi, zvamunoparidzirwa ikozvino nevakakuparidzirai evhangeri neMweya Mutsvene wakatumwa kubva kudenga, zvinhu izvo vatumwa zvavanoshuva kunyatsoongorora.
\s	Ivai vatsvene
\p
\v	13	Naizvozvo masunga zviuno zvemurangariro wenyu, zvidzorei, mutaririre zvakakwana kunyasha dzinouyiswa kwamuri pakuratidzwa kwaJesu Kristu;
\v	14	sevana vanoteerera, musingazvifananidzi nekuchiva kwakare pakusaziva kwenyu.
\v	15	Asi sezvo wakakudanai ari mutsvene, nemwiwo ivai vatsvene pamafambiro ose;
\v	16	nokuti kwakanyorwa,  kuchinzi: Ivai vatsvene, nokuti ini ndiri mutsvene.
\v	17	Zvino kana muchi muidza Baba, iye pasina rusarura anotonga zvinoenderana nebasa reumwe neumwe, garai panguva yeutorwa hwenyu mukutya;
\v	18	muchiziva kuti hamuna kudzikunurwa nezvinoora, sirivha kana goridhe, pamafambiro enyu asina maturo a makagamuchira kumadzibaba enyu;
\v	19	asi neropa rinokosha raKristu seregwayana risina charinopomerwa uye risina gwapa.
\v	20	Iye zvirokwazvo wakagara azikanwa nyika isati yavambwa, asi wakaratidzwa panguva dzekupedzisira nekuda kwenyu,
\v	21	iye wamunotenda naye kuna Mwari, wakamumutsa kubva kuvakafa, akamupa kubwinya; kuti rutendo rwenyu netariro zvive kuna Mwari.
\p
\v	22	Manatsa mweya yeupenyu yenyu pakuteerera chokwadi kubudikidza neMweya mukuda hama nekusanyengera, dananai zvikuru nemoyo wakachena;
\v	23	maberekwa kutsva kwete zvichibva pambeu inoora, asi isingaori, neshoko raMwari rinorarama nekugara nekusingaperi.
\v	24	Nokuti nyama yose yakaita seuswa, nekubwinya kose kwemunhu seruva reuswa. Uswa hwunosvava, neruva rahwo rinodonha;
\v	25	asi shoko raIshe rinogara nekusingaperi. Uye iri ishoko rakaparidzirwa kwamuri neevhangeri.
\c	2
\s	Kurai muna Kristu
\p
\v	1	Naizvozvobvisai uipi hwose nemano-mano ose neunyepedzeri negodo neucheri hwose,
\v	2	sevachechevachangoberekwa, pangai mukaka usina kuiswa chinhu weshoko, kuti mukure nawo;
\v	3	zvimwekana makaravira kuti Ishe ane moyo munyoro.
\s	Kuvakwa kweimba yemweya
\p
\v	4	Wamunouyakwaari, ibwe benyu, rakarambwa zvirokwazvo nevanhu, asi pana Mwari rakasarudzwa, rinokosha,
\v	5	imwiwosemabwe mapenyu makavakwa  muve imba yemweya, upristi utsvene, kuti mubaire zvibairo zvemweya, zvinogamuchirika kuna Mwari kubudikidza naJesu Kristu.
\v	6	Naizvozvomurugwaro zvirimowo,  zvinoti: Tarira, ndinoisa muZiyoni ibwe repakona, rakasanangurwa, rinokosha; neanotenda kwaari haangatongonyadziswi.
\v	7	Naizvozvokwamuri munotenda anokosha; asi kune vasingateereri: Ibwe vavaki ravakaramba, ndiro rakazova musoro wekona,
\v	8	uyeibwe rekugumbusa nedombo rekupinga; vanogumburwa pashoko vasingariteereri; ndizvo zvavakaisirwawo.
\v	9	Asiimwi muri rudzi rwakasarudzwa, upristi hweumambo, rudzi rutsvene, vanhu vakawanikwa, kuti muparidze kose kunaka kwaiye wakadana imwi kubva parima muuye kuchiedza chake chinoshamisa;
\v	10	imwi maimbova musi vanhu, asi ikozvino muri vanhu vaMwari; maiva musina kunzwirwa tsitsi, asi ikozvino manzwirwa tsitsi.
\s	Mufambiro wevaKristu pakati pevahedheni
\p
\v	11	Vadiwa, ndino kukumbirisa i sevatorwa nevapfuuri, kuti muzvidzore pakuchiva kwenyama, kunorwa nemweya weupenyu;
\v	12	mune mufambiro wenyu wakanaka pakati pevahedheni; kuti pavanokumhurai sevaiti vezvakaipa, pamabasa akanaka avanoona varumbidze Mwari nezuva rekushanyirwa.
\s	Tinofanira kuzviisa pasi pevatongi venyika
\p
\v	13	Naizvozvo muzviise pasi pekugadzwa kumwe nekumwe kwevanhu nekuda kwaIshe; kana ari mambo, saiye anotonga;
\v	14	kana kuvatungamiriri, sekune vakatumwa naye pakurangwa zvirokwazvo kwevaiti vezvakaipa, asi ive rumbidzo yevanoita zvakanaka.
\v	15	Nokuti ndizvo zvinoita chido chaMwari, kuti nekuita zvakanaka munyaradze kusaziva kwevanhu mapenzi;
\v	16	sevakasununguka, asi musava nekusungunuka sechifukidzo chezvakaipa, asi sevaranda vaMwari.
\v	17	Kudzai vose. Idai ukama. Ityai Mwari. Kudzai mambo.
\s	Varanda
\p
\v	18	Varanda, zviisei pasi pevana tenzi nekutya kose, kwete kune vakanaka nevanyoro chete, asiwo kune vasakarurama.
\v	19	Nokuti idzi inyasha, kana nekuda kwehana kuna Mwari munhu achitsungirira kurwadziwa, achitambudzika zvisakafanira.
\v	20	Nokuti zvine rumbidzo yei, kana muchitadza ndokurohwa muchitsungirira? Asi kana muchiita zvakanaka uye muchitambudzika muchitsungirira, izvi inyasha kuna Mwari.
\v	21	Nokuti makadanirwa izvi, nokuti Kristuwo wakatambudzikira isu, akasiira isu muenzaniso, kuti mutevere makwara ake;
\v	22	iye asina kuita chivi, nekunyengera hakuna kuwanikwa mumuromo make;
\v	23	iye wakati achitukwa haana kutukawo; achitambudzika haana kutyityidzira; asi waka zvikumikidza kune anotonga zvakarurama;
\v	24	iye amene wakatakura zvivi zvedu pamuviri wake pamuti, kuti tafa kuzvivi tiraramire kururama; iye wamakaporeswa nemavanga ake.
\v	25	Nokuti maiva makaita semakwai akarasika; asi ikozvino madzokera kuMufudzi neMutariri wemweya yeupenyu yenyu.
\c	3
\s	Vakadzi nevarume
\p
\v	1	Saizvozvovakadzi, muzviise pasi pevarume venyu iyemwi; kuti kanawo vamwe vasingateereri kushoko, vawanikwe nekuda kwemafambiro evakadzi pasina shoko,
\v	2	vachionamafambiro enyu akachena pakutya.
\v	3	Kushongakwenyu ngakurege kuva kwekunze kwekuruka vhudzi nekwekupfeka goridhe, kana kupfeka nguvo;
\v	4	asi ngakuve munhu wakavanzika wemoyo, pachinhu chisingaori chemweya munyoro wakanyarara, anokosha zvikuru pamberi paMwari.
\v	5	Nokutikarewo vakazvishongedza saizvozvo vakadzi vatsvene vaivimba naMwari, vachizviisa pasi pevarume vavo ivo;
\v	6	saSaraakateerera Abhurahama akamuidza ishe; vakunda vake vamuri  imwi, kana muchiita zvakanaka, uye musingatyiswi nechipi nechipi chinovhundusa.
\p
\v	7	Saizvozvovarume, garisanai  nevakadzi venyu zvinoenderana neruzivo, muchikudza mukadzi sekumudziyo usina simba, sevadyiwo venhaka yenyasha dzeupenyu pamwe  navo; kuti minyengetero yenyu irege kudzivirirwa.
\s	Rudo nekutsungirira pakutambudzika
\p
\v	8	Pakupedzisirawo,ivai nemoyo umwe mose, muchinzwirana tsitsi, mude hama, muve nemoyo munyoro, mune rudo;
\v	9	musingatsivichakaipa nechakaipa, kana kutuka nekutuka; asi pachinzvimbo chaizvozvo muchiropafadza, muchiziva kuti ndizvo zvamakadanirwa, kuti mugare nhaka yeropafadzo.
\v	10	Nokuti uyo anoda kuda upenyu, nekuona mazuva akanaka, ngaadzore rurimi rwake pane zvakaipa, nemiromo yake kuti irege kutaura kunyengera.
\v	11	Ngaatsauke pane zvakaipa ndokuita zvakanaka; ngaatsvake rugare arutevere.
\v	12	Nokuti meso aIshe ari pamusoro pevakarurama, nenzeve dzake pamunyengetero wavo. Asi chiso chaIshe chinopikisa vanoita zvakaipa.
\p
\v	13	Zvino ndiani achakukuvadzai, kana muri vatevedzeri vezvakanaka?
\v	14	Asi kunyange kana imwi muchitambudzika nekuda kwekururama, makaropafadzwa; uye musatya kutyisa kwavo, uye musavhiringidzwa;
\v	15	asi itai Ishe Mwari mutsvene mumoyo yenyu; mugare makazvigadzirira kupindura umwe neumwe anokubvunzai chikonzero chetariro iri mukati menyu, neunyoro nekutya;
\v	16	mune hana yakanaka, kuti, pavanokucherai sevaiti vezvakaipa, vanyare ivo vanotuka mafambiro enyu akanaka muna Kristu.
\v	17	Nokuti zviri nani kutambudzika muchiita zvakanaka, kana chido chaMwari chichida, pane muchiita zvakaipa.
\v	18	Nokuti Kristuwo wakatambudzika kamwe nekuda kwezvivi, iye wakarurama pachinzvimbo chevasakarurama, kuti atiise kuna Mwari; aurawa zvirokwazvo panyama, asi wakararamiswa neMweya;
\v	19	mauri wakaendawo akaparidzira kumweya iri mutirongo,
\v	20	iyo yaimbova isingateereri, apo moyo murefu waMwari uchimirira, pamazuva aNowa apo areka ichagadzirwa, kukaponeswa mairi vashoma, ndiko kuti mweya yeupenyu misere nemvura.
\v	21	Mufananidzo wayo rubhabhatidzo rwunotiponesawo ikozvino, kwete kubviswa kwetsvina yenyama, asi kukumbira kwehana yakanaka kuna Mwari kubudikidza nekumukazve kwaJesu Kristu,
\v	22	ari kuruoko rwerudyi rwaMwari aenda kudenga; vatumwa neumambo nemasimba zvaiswa pasi pake.
\c	4
\s	Kusiyana nezvivi
\p
\v	1	NaizvozvoKristu zvaakatitamburira panyama, nemwi muzvishongedze nemurangariro wakadaro; nokuti iye watambudzika panyama, aregedzwa pachivi;
\v	2	kutinguva yasara panyama musachiraramira kuchiva kwevanhu, asi chido chaMwari.
\v	3	Nokutiyakatiringana nguva yakapfuura yeupenyu kuita chido chevahedheni, patakafamba mukusazvibata, kuchiva, kuraradza, makaro, mitambo yekunwa, nekunamata zvifananidzo zvisingatenderwi;
\v	4	zvavanoshamisikamazviri, kuti hamumhanyidzani  navo pakuwandisa kumwe kwenyonga-nyonga, vachi kutuka i;
\v	5	vachazvidavirirakuna iye wakagadzirira kutonga vapenyu nevakafa.
\v	6	Nokutinekuda kwaizvozvi evhangeri yakaparidzirwa kune vakafawo, kuti vatongwe zvinoenderana nevanhu panyama, asi vararame zvinoenderana naMwari pamweya.
\s	Chenjerai nokuti kuguma kwava pedo
\p
\v	7	Zvinokuguma kwezvinhu zvose kwaswedera; naizvozvo svinurai murinde muminyengetero.
\v	8	Uyemberi kwezvinhu zvose ivai nerudo rwunopfuta pakati penyu, nokuti rudo ruchafukidzira zvivi zvizhinji-zhinji.
\v	9	Gamuchiranai,pasina kunyunyuta.
\v	10	Umwe neumwe sezvaakagamuchira chipo, shumiranai ichocho sevatariri vakanaka venyasha dzakasiyana-siyana dzaMwari.
\v	11	Kana umwe achitaura,  ngaataure semashoko aMwari; kana umwe achishumira  ngazviitwe sezvinobva kusimba Mwari raanopa; kuti Mwari akudzwe pazvinhu zvose kubudikidza naJesu Kristu; kwaari kune kukudzwa nesimba kusvika rinhi narinhi. Ameni.
\p
\v	12	Vadiwa, musashamisika nemuedzo unopisa uri pamuri unokuidzai, sezvinonzi mawirwa nechisingazikanwi;
\v	13	asi sezvamuri vagovani vematambudziko aKristu, farai, kuti nepakuratidzwa kwekubwinya kwake mufare nemufaro mukurusa.
\v	14	Kana muchitukwa nekuda kwezita raKristu, makaropafadzwa; nokuti Mweya wekubwinya newaMwari agere pamusoro penyu; kwavari zvirokwazvo anonyombwa, asi kwamuri anokudzwa.
\v	15	Asi kusava neumwe wenyu anotambudzika semhondi, kana mbavha, kana muiti wezvakaipa, kana anongongwarira zvevamwe;
\v	16	asi kana  achitambudzika semuKristu, asanyara; asi ngaakudze Mwari pachinhu ichi.
\v	17	Nokuti yava nguva yekuti kutonga kutange paimba yaMwari; zvino kana kukatanga kwatiri, kuguma kwevasingateereri evhangeri yaMwari kuchavei?
\v	18	Uye kana wakarurama achiponeswa nemutsutsururu, asingadi Mwari nemutadzi vachaonekera papi?
\v	19	Naizvozvo naivo vanotambudzika zvinoenderana nechido chaMwari, sekuMusiki wakatendeka ngavakumikidze mweya yeupenyu yavo pakuita zvakanaka.
\c	5
\s	Vakuru nevadiki
\p
\v	1	Vataririvari pakati penyu ndino vakurudzira, vandiri mutariri pamwe na vo nechapupu chematambudziko aKristu, nemugovani wekubwinya kuchazoratidzwa:
\v	2	Fudzaiboka raMwari riri pakati penyu, muchitaridzira, kwete nekurovererwa, asi nekuda, kwete nekuda kwekukarira fuma yakaipa, asi nechido,
\v	3	kwetewokuva semadzishe pane va makagoverwa, asi muri mifananidzo yeboka.
\v	4	ZvinoMufudzi mukuru paachaonekwa muchagamuchira korona yekubwinya isingabvuruvari.
\v	5	Saizvozvo,vadiki, zviisei pasi pevakuru, uye mose muzviise pasi umwe kune mumwe, mupfekedzwe nekuzvininipisa, nokuti Mwari anopikisa vanozvikudza, asi anopa nyasha vanozvininipisa.
\p
\v	6	Naizvozvozvininipisei pasi peruoko rwune simba rwaMwari, kuti akukudzei panguva yakafanira,
\v	7	muchikandirapamusoro pake kufunganya kwenyu kose, nokuti iye ane hanya nemwi.
\v	8	Svinurai,rindai, nokuti mupikisi wenyu dhiabhorosi, seshumba inoomba anofamba-famba achitsvaka waangapedza;
\v	9	mumurambiremakasimba parutendo, muchiziva kuti matambudziko iwawo anozadziswa kuhama dzenyu dziri panyika.
\v	10	Asi Mwari wenyasha dzose, iye wakatidanira mukubwinya kwake kusingaperi muna Kristu Jesu, kana  tatambudzika chinguvana, iye anokupedzeredzai,  neku kutsigisa i,  neku kupa i simba,  neku kuteya i.
\v	11	Kwaari  ngakuve kubwinya nesimba kusvika rinhi narinhi. Ameni.
\s	Kuwonekana
\p
\v	12	NaSirivhano hama yakatendeka kwamuri, pakufunga kwangu, ndanyora nepadiki, ndichikurudzira nekupupura kuti idzi ndidzo nyasha dzechokwadi dzaMwari, dzamumire madziri.
\v	13	 Kereke iri muBhabhironi yakasarudzwa pamwe ne mwi inokukwazisai, naMariko mwanakomana wangu.
\v	14	Kwazisanai nekutsvoda kwerudo. Rugare kwamuri mose muri muna Kristu Jesu. Ameni.
