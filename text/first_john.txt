\b	Tsamba yekutanga yaJohwani
\c	1
\s	Upenyu huri muna Jesu Kristu
\p
\v	1	Ichochaiva chiripo kubva pakutanga, icho chatakanzwa, icho chatakaona nemeso edu, icho chatakatarira, uye maoko edu akachibata, cheShoko reupenyu,
\v	2	(uyeupenyu hwakaratidzwa, tika huonawo, uye tinopupura nekukuparidzirai upenyu husingaperi, hwaiva huna Baba, hukaratidzwawo kwatiri);
\v	3	ichochatakaona nekunzwa, tinokuparidzirai, kuti nemwi mudyidzane nesu; uyewo kudyidzana kwedu kuripo naBaba, uye neMwanakomana wavo Jesu Kristu;
\v	4	uyezvinhu izvi tinonyora kwamuri, kuti mufaro wenyu uzadziswe.
\s	Fambai muchiedza muchipupura zvivi zvenyu
\p
\v	5	Zvinoiri ishoko ratakanzwa kwaari uye ratinoparidza kwamuri, kuti Mwari chiedza, uye maari hamuna rima zvachose.
\v	6	Kanatichiti tine kudyidzana naye, asi tichifamba murima, tinoreva nhema, uye hatiiti chokwadi;
\v	7	asikana tichifamba muchiedza, saiye ari muchiedza, tine kudyidzana umwe neumwe, neropa raJesu Kristu Mwanakomana wake rinotinatsa pachivi chose.
\v	8	Kanatichiti hatina chivi, tinozvinyengera, nechokwadi hachisi matiri.
\v	9	Kanatichibvuma zvivi zvedu, iye wakatendeka uye wakarurama kuti atikanganwire zvivi, nekutinatsa pakusarurama kose.
\v	10	Kana tichiti hatina kutadza, tinomuita murevi wenhema, neshoko rake harisi matiri.
\c	2
\s	Kristu Jesu Murevereri
\p
\v	1	Vanavangu vadiki, zvinhu izvi ndinokunyorerai, kuti musatadza. Uye kana umwe achitadza, tine Murevereri kuna Baba, Jesu Kristu wakarurama;
\v	2	uyeiye muripo wekuyananisa wezvivi zvedu; kwete wezvedu chetewo, asiwo wezvenyika yose.
\p
\v	3	Uyemune izvi tinoziva kuti tinomuziva, kana tichichengeta mirairo yake.
\v	4	Uyoanoti: Ndinomuziva, asi asingachengeti mirairo yake, murevi wenhema, nemaari chokwadi hachimo;
\v	5	asiani nani anochengeta shoko rake, zvirokwazvo rudo rwaMwari rwakaperedzerwa maari. Naizvozvi tinoziva kuti tiri maari.
\v	6	Uyoanoti anogara maari, iye anofanirawo kufamba saizvozvo sezvaakafamba iyewo.
\s	Murairo werudo
\p
\v	7	Hama,handinyori murairo mutsva kwamuri, asi murairo mutsaru, wamaiva munawo kubva pakutanga; murairo mutsaru ishoko ramakanzwa kubva pakutanga.
\v	8	Ndinopamhakukunyorerai murairo mutsva, chiri chinhu chechokwadi maari nemamuri; nokuti rima rinopfuura, zvino chiedza chechokwadi chadovhenekera.
\v	9	Uyoanoti ari muchiedza, achivengawo hama yake, ari murima kusvika zvino.
\v	10	Uyo anoda hama yake anogara muchiedza, uye hapana chigumbuso maari.
\v	11	Asi uyo anovenga hama yake ari murima, uye anofamba murima, haaziviwo kwaanoenda, nokuti rima rakapofumadza meso ake.
\s	Musada nyika
\p
\v	12	Ndinonyorera imwi, vana vadiki, nokuti zvivi makazvikanganwirwa nekuda kwezita rake.
\v	13	Ndinonyorera imwi, madzibaba, nokuti makamuziva u ripo kubva pakutanga. Ndinonyorera imwi, vadiki, nokuti makakunda wakaipa. Ndinonyorera imwi, vanana, nokuti makaziva Baba.
\v	14	Ndanyorera imwi, madzibaba, nokuti makamuziva iye  waiva aripo kubva pakutanga. Ndanyora kwamuri, vadiki, nokuti makasimba, uye shoko raMwari rinogara mamuri uye makakunda wakaipa.
\p
\v	15	Musada nyika, kana zvinhu zviri munyika. Kana umwe achida nyika, rudo rwaBaba harwusi maari.
\v	16	Nokuti zvose zviri munyika, kuchiva kwenyama, nekuchiva kwameso, nekuzvikudza kweupenyu, hazvibvi kuna Baba, asi zvinobva panyika.
\v	17	Uye nyika inopfuura, nekuchiva kwayo; asi anoita kuda kwaMwari anogara kusvika rinhi narinhi.
\s	Mupikisi waKristu nekuuya kwaIshe
\p
\v	18	Vana vadiki, inguva yekupedzisira; uye sezvamakanzwa kuti mupikisi waKristu anouya, naikozvino vazhinji vava vapikisi vaKristu; ndizvo zvinotizivisa kuti yava nguva yekupedzisira.
\v	19	Vakabuda kwatiri, asi vaiva vasiri vanobva kwedu, nokuti dai vaibva kwedu, vangadai vaigara nesu; asi  vakabuda kuti varatidzwe kuti havasi vose vanobva kwedu.
\v	20	Asi imwi mune kuzodzwa kunobva kune Mutsvene, uye munoziva zvinhu zvose.
\v	21	Handina kukunyorerai nokuti hamuzivi chokwadi, asi nokuti munochiziva, uye nokuti hakutongorina nhema dzingabva pachokwadi.
\p
\v	22	Ndiani murevi wenhema, kunze kwaiye anoramba kuti Jesu ndiKristu? Iye mupikisi waKristu, anoramba Baba neMwanakomana.
\v	23	Ani nani anoramba Mwanakomana haanawo Baba; anobvuma Mwanakomana ana Babawo.
\v	24	Zvino imwi zvamakanzwa kubva pakutanga ngazvigare mamuri. Kana zvamakanzwa kubva pakutanga zvichigara mamuri, imwiwo muchagara muMwanakomana nemuna Baba.
\v	25	Uye ichi ndicho chivimbiso chaakativimbisa iye, upenyu husingaperi.
\p
\v	26	Zvinhu izvi ndakakunyorerai pamusoro pevanokutsausai.
\v	27	Asi imwi kuzodzwa kwamakagamuchira kwaari kunogara mamuri, uye hamutsvaki kuti umwe akudzidzisei; asi kuzodzwa ikoku sezvakunokudzidzisai pamusoro pezvinhu zvose, uye kuri chokwadi, dzisati dziri nhema, uye sezvakwakakudzidzisai, muchagara maari.
\v	28	Uye ikozvino, vana vadiki, garai maari, kuti kana achizoonekwa, tive nechivimbo, tiregewo kunyadziswa naye pakuuya kwake.
\v	29	Kana muchiziva kuti wakarurama, munoziva kuti umwe neumwe anoita zvakarurama wakaberekwa naye.
\c	3
\s	Vana vaMwari
\p
\v	1	Tariraikuti rudo rwakadini Baba rwavakatipa, kuti tinzi vana vaMwari. Nekuda kwaizvozvi nyika haitizivi, nokuti haina kumuziva iye.
\v	2	Vadikanwi,ikozvino tiri vana vaMwari, uye zvichigere kuratidzwa kuti tichazovei. Asi tinoziva kuti kana achizoratidzwa, tichafanana naye; nokuti tichamuona sezvaakaita.
\v	3	Uyeumwe neumwe ane tariro iyi maari anozvichenesa, sezvaakachena iye.
\p
\v	4	Umweneumwe anoita chivi anoitawo kusava nemurairo; uye chivi ndiko kusava nemurairo.
\v	5	Uyemunoziva kuti iye wakaratidzwa kuti abvise zvivi zvedu; uye zvivi hazvimo maari.
\v	6	Aninani anogara maari haatadzi; ani nani anotadza haana kumuona, uye haana kumuziva.
\p
\v	7	Vanavadiki, kusava neanokunyengerai; uyo anoita kururama wakarurama, saiye akarurama;
\v	8	uyoanoita chivi anobva kuna dhiabhorosi, nokuti dhiabhorosi anotadza kubva pakutanga. Nechikonzero ichi Mwanakomana waMwari wakaratidzwa kuti aparadze mabasa adhiabhorosi.
\v	9	Aninani wakaberekwa naMwari haaiti chivi, nokuti mbeu yake inogara maari; zvino haagoni kutadza, nokuti wakaberekwa naMwari.
\v	10	Mune izvozvi vana vaMwari nevana vadhiabhorosi vanoratidzwa; ani nani asingaiti zvakarurama haabvi kuna Mwari, neasingadi hama yake.
\p
\v	11	Nokuti iri ndiro shoko ramakanzwa kubva pakutanga, kuti tidanane;
\v	12	kwete saKaini wakabva kune wakaipa, ndokuuraya munin'ina wake. Zvino wakamuurayirei? Nokuti mabasa ake aiva akaipa, asi emunin'ina wake aiva akarurama.
\v	13	Musashamisika, hama dzangu, kana nyika ichikuvengai.
\v	14	Isu tinoziva kuti takapfuura murufu tikapinda muupenyu, nokuti tinoda hama. Asingadi hama anogara murufu.
\v	15	Ani nani anovenga hama yake imhondi; uye munoziva kuti hakutongorina mhondi ine upenyu husingaperi hunogara mairi.
\v	16	Neizvi tinoziva rudo rwaMwari, nokuti iye wakatiradzikira pasi upenyu hwake; nesu tinofanira kuradzikira pasi hama upenyu.
\v	17	Asi ani nani ane nhumbi dzenyika, uye achiona hama yake ichishaiwa, ndokumupfigira tsitsi dzake, rudo rwaMwari rwunogara sei maari?
\v	18	Vana vangu vadiki, ngatirege kuda pashoko kana parurimi, asi pazviito nepachokwadi.
\p
\v	19	Uye neizvi tinoziva kuti tiri vechokwadi, uye tichavimbisa moyo yedu pamberi pake.
\v	20	Nokuti kana moyo wedu uchi tipa mhosva, Mwari mukuru kumoyo wedu, uye anoziva zvinhu zvose.
\v	21	Vadikanwi, kana moyo wedu usingatipi mhosva, tine chivimbo pamberi paMwari;
\v	22	uye chipi nechipi chatinokumbira, tinogamuchira kubva kwaari, nokuti tinochengeta mirairo yake, uye tinoita zvinhu zvinofadza pamberi pake.
\p
\v	23	Uye uyu ndiwo murairo wake, kuti titende kuzita reMwanakomana wake Jesu Kristu, uye tidanane, sezvaakatipa murairo.
\v	24	Uye uyo anochengeta mirairo yake anogara maari, naiye maari. Neizviwo tinoziva kuti anogara matiri, kubva paMweya waakatipa.
\c	4
\s	Edzai mweya
\p
\v	1	Vadikanwi,musatenda mweya umwe neumwe, asi muidze mweya, kana yakabva kuna Mwari; nokuti vaporofita vazhinji venhema vakabudira munyika.
\v	2	Neizvimunoziva Mweya waMwari: Wose mweya unobvuma kuti Jesu Kristu wakauya panyama, unobva muna Mwari.
\v	3	Zvinomweya wose usingabvumi kuti Jesu Kristu wakauya panyama, haubvi muna Mwari; uye uyu ndiye wemupikisi waKristu, wamakanzwa kuti anouya, naikozvino watova panyika.
\p
\v	4	Imwimunobva muna Mwari, vana vadiki, uye makavakunda; nokuti ari mamuri mukuru kune ari munyika.
\v	5	Ivovanobva munyika; naizvozvo vanotaura zvinobva munyika, uye nyika inovanzwa.
\v	6	Isutinobva muna Mwari; uyo anoziva Mwari, anotinzwa; asingabvi muna Mwari, haatinzwi. Kubva pane izvi tinoziva mweya wechokwadi nemweya wekutsauka.
\s	Rudo rwose rwunobva kuna Mwari
\p
\v	7	Vadikanwi,ngatidanane; nokuti rudo rwunobva muna Mwari, uye umwe neumwe anoda, wakaberekwa kubva muna Mwari, uye anoziva Mwari.
\v	8	Asingadi,haazivi Mwari, nokuti Mwari rudo.
\v	9	Paneizvi rudo rwaMwari rwakaratidzwa matiri, kuti Mwari wakatuma Mwanakomana wake wakaberekwa umwe woga munyika, kuti tirarame kubudikidza naye.
\v	10	Rudo rwuri pachinhu ichi, kwete kuti isu takada Mwari, asi kuti iye wakatida, akatuma Mwanakomana wake  kuti ave muripo wekuyananisa maererano nezvivi zvedu.
\v	11	Vadikanwi, kana Mwari akatida saizvozvo, nesu tinofanira kudanana.
\v	12	Hakuna wakamboona Mwari; kana tichidanana, Mwari anogara matiri, uye rudo rwake rwunoperedzerwa matiri.
\v	13	Pane izvi tinoziva kuti tinogara maari, naiye matiri, nokuti wakatipa zvinobva paMweya wake.
\v	14	Isuwo takaona uye tinopupura kuti Baba vakatuma Mwanakomana  kuva Muponesi wenyika.
\v	15	Ani nani anobvuma kuti Jesu Mwanakomana waMwari, Mwari anogara maari, naiye muna Mwari.
\v	16	Nesu takaziva uye takatenda rudo Mwari rwaanarwo kwatiri. Mwari rudo, uye anogara murudo anogara muna Mwari, naMwari maari.
\v	17	Pane izvi rudo rwakapedzeredzwa nesu, kuti tive neushingi nezuva rekutonga, nokuti sezvaari iye, nesu taka daro kunyika ino.
\v	18	Hakuna kutya murudo, asi rudo rwakaperera rwunodzingira kunze kutya, nokuti kutya kune marwadzo; uye anotya haana kuperedzerwa parudo.
\v	19	Isu tinomuda, nokuti iye wakatanga kutida.
\v	20	Kana umwe achitaura kuti: Ndinoda Mwari, asi achivenga hama yake, murevi wenhema; nokuti uyo asingadi hama yake yaakaona, anogona sei kuda Mwari waasina kuona?
\v	21	Uye murairo uyu tinawo kubva kwaari, kuti anoda Mwari ngaadewo hama yake.
\c	5
\s	Anotenda kuna Jesu Kristu ndiye anokunda nyika
\p
\v	1	Aninani anotenda kuti Jesu ndiye Kristu, wakaberekwa kubva kuna Mwari; uye ani nani anoda uyo wakabereka anodawo wakaberekwa kubva kwaari.
\v	2	Paneizvi tinoziva kuti tinoda vana vaMwari, kana tichida Mwari, uye tichichengeta mirairo yake.
\v	3	Nokutiurwu rudo rwaMwari, kuti tichengete mirairo yake; uye mirairo yake hairemi.
\v	4	Nokutichipi nechipi chakaberekwa kubva kuna Mwari chinokunda nyika; uye uku ndiko kukunda kunokunda nyika,  irwo rutendo rwedu.
\p
\v	5	Ndianianokunda nyika, kana asiri iye anotenda kuti Jesu Mwanakomana waMwari?
\v	6	Uyundiye wakauya nemvura neropa,  iye Jesu Kristu; kwete nemvura yega, asi nemvura neropa. Zvino Mweya ndiye anopupura, nokuti Mweya ichokwadi.
\v	7	Nokutikune vatatu vanopupura kudenga: Baba, Shoko, naMweya Mutsvene; uye ava vatatu ndimumwe.
\v	8	Uyekune vatatu vanopupura panyika: Mweya, nemvura, neropa; uye ava vatatu vari mune chimwe.
\v	9	Kanatichigamuchira uchapupu hwevanhu, uchapupu hwaMwari hwakapfuura kukura; nokuti uhu uchapupu hwaMwari, hwaakapupura pamusoro peMwanakomana wake.
\v	10	Uyo anotenda kuMwanakomana waMwari ane uchapupu maari pachake; asingatendi Mwari wakamuita murevi wenhema, nokuti haana kutenda uchapupu Mwari hwaakapupura maererano neMwanakomana wake.
\v	11	Uye uhu ndihwo uchapupu, kuti Mwari wakatipa upenyu husingaperi; zvino upenyu uhu huri muMwanakomana wake.
\v	12	Uyo ane Mwanakomana ane upenyu; uyo asina Mwanakomana waMwari haana upenyu.
\s	Mashoko ekupedzisira
\p
\v	13	Zvinhu izvi ndazvinyora kwamuri imwi munotenda kuzita reMwanakomana waMwari, kuti muzive kuti mune upenyu husingaperi, uye kuti mutende kuzita reMwanakomana waMwari.
\v	14	Uye uhu ndihwo ushingi hwatinahwo maari, kuti kana tichikumbira chinhu zvinoenderana nekuda kwake, anotinzwa;
\v	15	zvino kana tichiziva kuti anotinzwa, zvose zvatinokumbira, tinoziva kuti tine zvichemo zvatakakumbira kwaari.
\v	16	Kana umwe achiona hama yake ichitadza chivi chisiri cherufu, achakumbira, uye achamupa upenyu kune vasingatadzi chivi cherufu. Chiripo chivi cherufu; handisi kuti akumbire pamusoro pechichi.
\p
\v	17	Kusarurama kose chivi; uye chivi chiripo chisiri cherufu.
\v	18	Tinoziva kuti ani nani wakaberekwa kubva kuna Mwari haatadzi; asi uyo wakaberekwa kubva kuna Mwari anozvichengeta, uye wakaipa haamubati.
\v	19	Tinoziva kuti tiri vanobva kuna Mwari, nenyika yose irere muzvakaipa.
\v	20	Uye tinoziva kuti Mwanakomana waMwari wakauya, akatipa kunzwisisa kuti tizive iye wechokwadi; nesu tiri mune wechokwadi, muMwanakomana wake Jesu Kristu. Uyu ndiye Mwari wechokwadi, neupenyu husingaperi.
\v	21	Vana vadiki, zvichengetedzei pazvifananidzo. Ameni.
