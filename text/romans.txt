\b	Tsamba yaPauro kuVaRoma
\c	1
\s	Kwaziso
\p
\v	1	Pauro,muranda waJesu Kristu, wakadanwa  kuva muapositori, atsaurirwa evhangeri yaMwari,
\v	2	yaakagaraavimbisa nevaporofita vake mumagwaro matsvene,
\v	3	maereranoneMwanakomana wake, wakabva kumbeu yaDhavhidhi zvichienderana nenyama,
\v	4	wakatemerwa kuva Mwanakomana waMwari nesimba, maererano neMweya weutsvene, nekumuka kwevakafa,  ndiye Jesu Kristu Ishe wedu;
\v	5	watakagamuchiranaye nyasha nevuapositori kuti kuve kuteerera kwerutendo pakati pevahedheni vose, nekuda kwezita rake,
\v	6	vamuripakati pavo nemwi, vakadanwa vaJesu Kristu;
\v	7	kunavose vari muRoma, vadikanwi vaMwari, vakadanwa  kuva vatsvene: Nyasha kwamuri nerugare rwunobva kuna Mwari Baba vedu naIshe Jesu Kristu.
\s	Rudo rwaPauro kuvaRoma
\p
\v	8	Kutangawondinovonga Mwari wangu nemuna Jesu Kristu pamusoro penyu mose, kuti rutendo rwenyu rwunoparidzirwa panyika yose.
\v	9	NokutiMwari chapupu changu, wandinoshumira pamweya wangu muevhangeri yeMwanakomana wake, kuti handiregi kukurangarirai,
\v	10	panguva dzose muminyengetero yangu ndinokumbira, kuti kana zvichigoneka nechido chaMwari, ndibudirire kuuya kwamuri pakuguma.
\v	11	Nokuti ndinoshuva kukuonai, kuti ndikupei chimwe chipo chemweya, kuti musimbiswe,
\v	12	ndiko kuti, ndinyaradzwe pamwe pakati penyu, nerutendo rweumwe neumwe, zvose rwenyu nerwangu.
\v	13	Zvino handidi kuti musaziva, hama, kuti kazhinji ndaizvipira kuuya kwamuri (ndokudziviswa kusvika ikozvino), kuti ndive nechimwe chibereko pakati penyuwo, sepakati pevamwe vahedheniwo.
\v	14	Ndine ngava kuvaGiriki nekuvatorwawo, kuvakachenjera nekuna vasina kuchenjerawo;
\v	15	saizvozvo sezviri mandiri ndakagadzirira kuparidza evhangeri kwamuriwo  imwi muri paRoma.
\p
\v	16	Nokuti handinyadziswi neevhangeri yaKristu; nokuti isimba raMwari  rinoendesa kuruponeso kune umwe neumwe anotenda, kumuJudha pakutanga, nekumuGirikiwo.
\v	17	Nokuti kururama kwaMwari kunoratidzwa mairi kubva parutendo kusvika parutendo; sezvazvakanyorwa  zvichinzi: Asi wakarurama achararama nerutendo.
\s	Kurasika kwevahedheni
\p
\v	18	Nokuti kutsamwa kwaMwari kunoratidzwa kubva kudenga pamusoro pekusada Mwari kose nekusarurama kwevanhu vanodzivisa chokwadi nekusarurama;
\v	19	nokuti izvo zvinozikanwa pamusoro paMwari zviri pachena pakati pavo; nokuti Mwari waka zviratidza kwavari.
\v	20	Nokuti zvisingaonekwi zvake, kubva pakusikwa kwenyika, zvinonzwisisika pazvinhu zvakaitwa, zvinooneswa pachena, simba rake rekusingaperi pamwe neuMwari  hwake, kuti vasava nemanzvengero;
\v	21	nokuti vakati vaziva Mwari, havana ku murumbidza saMwari kana kuvonga, asi vakava vasina maturo mumirangariro yavo, nemoyo wavo usinganzwisisi wakaitwa mutema.
\v	22	Vachizvipupurira kuva vakachenjera vakava mapenzi,
\v	23	uye vakashandurira kubwinya kwaMwari asingafi kumufananidzo wechifananidzo chemunhu anofa nekushiri nekuzvine makumbo mana nekuzvinokambaira.
\v	24	Naizvozvowo Mwari wakavapa kutsvina kubudikidza nekuchiva kwemoyo yavo, kuti vazvidze miviri yavo pakati pavo;
\v	25	avo vakashandurira chokwadi chaMwari kunhema, uye vakanamata nekushumira chisikwa kupfuura Musiki, iye anorumbidzwa nekusingaperi. Ameni.
\v	26	Nekuda kweizvozvo Mwari wakavapa kukuchiva kunonyadzisa; nokuti kunyange vanhukadzi vavo vakashandura basa rechisikirwo rive rinopesana nechisikirwo;
\v	27	uye saizvozvowo vanhurume vakasiya basa rechisikirwo kumunhukadzi, vakapiswa nekuchivana kwavo, vanhurume nevanhurume vachiita zvinonyadzisa vachigamuchira mukati mavo muripo wakafanira kurasika kwavo.
\v	28	Uye zvavakaona zvisina kufanira kugara naMwari muruzivo, Mwari wakavapa kumurangariro wakaraswa, kuti vaite zvinhu zvisakafanira;
\v	29	vakazadzwa nekusarurama kose, ufeve, kuipa, ruchiva, unhubu, kuzara negodo, umhondi, gakava, kunyengera, utsotsi, vanoita makuhwa,
\v	30	vacheri, vavengi vaMwari, vazvidzi, vadadi, vanozvikudza, vavambi vezvakaipa, vasingateereri vabereki,
\v	31	vasinganzwisisi, vaputsi vesungano, vane utsinye, vasingaregereri, vasina tsitsi,
\v	32	avo vanoti vachiziva murairo wekururama kwaMwari, kuti vanoita zvakadai vakafanirwa nerufu, havaiti izvo chete, asiwo vanotenderana nevanozviita.
\c	10
\v	1	Hama,chishuwo chemoyo wangu nemukumbiro kuna Mwari pamusoro paIsraeri ndiko kuti  vaponeswe.
\v	2	Nokutindinovapupurira kuti vanoshingairira Mwari, asi kwete paruzivo;
\v	3	nokutivasingazivi kururama kwaMwari, uye vachitsvaka kumisa kururama kwavo pachavo, vakasazviisa pasi pekururama kwaMwari.
\v	4	NokutiKristu mugumo wemurairo mukururama kuna ani nani anotenda.
\p
\v	5	NokutiMozisi anonyora kururama kuri kwemurairo kuti: Munhu anoita zvinhu izvi achararama nazvo.
\v	6	Asikururama kunobva parutendo kunotaura sezvizvi: Usati mumoyo mako: Ndiani achakwira kudenga? Ndiko kuti kuburusa Kristu;
\v	7	kana kuti: Ndiani achaburukira mukudzika? Ndiko kuti kukwidza Kristu kubva kuvakafa.
\v	8	Asikunoti kudini? Shoko riri pedo newe, mumuromo mako nemumoyo mako; iri ishoko rerutendo ratinoparidza;
\v	9	kutikana iwe ukabvuma nemuromo wako Ishe Jesu, uye ukatenda mumoyo mako kuti Mwari wakamumutsa kubva kuvakafa, uchaponeswa;
\v	10	nokuti nemoyo  umwe anotenda mukururama, uye nemuromo anobvuma mukuponeswa.
\v	11	Nokuti rugwaro rwunoti: Ani nani anotenda kwaari haangazonyadziswi.
\v	12	Nokuti hapana musiyano pakati pemuJudha nemuGiriki; nokuti Ishe ndeumwe wevose, wakafuma kune vose vanodana kwaari.
\v	13	Nokuti wose ani nani achadana kuzita raIshe achaponeswa.
\p
\v	14	Zvino vachadana sei wavasina kutenda kwaari? Uye vachatenda sei wavasina kunzwa nezvake? Uye vachanzwa sei vasina anoparidza?
\v	15	Zvino vachaparidza sei kana vasina kutumwa? Sezvazvakanyorwa  zvichinzi: Dzakanaka sei tsoka dzevanoparidza evhangeri yerugare, dzevanoparidza evhangeri yezvakanaka?
\v	16	Asi vose havana kuteerera evhangeri. Nokuti Isaya anoti: Ishe, ndiani wakatenda zvatakasuma?
\v	17	Naizvozvo rutendo  rwunobva mukunzwa, nekunzwa neshoko raMwari.
\v	18	Asi ndinoti: Havana kunzwa here? Hongu zvirokwazvo, inzwi ravo rakabuda kunyika yose, nemashoko avo kumigumo yenyika.
\v	19	Asi ndinoti: Israeri haana kunzwisisa here? Pakutanga Mozisi anoti: Ini ndichakumutsirai godo nevasiri rudzi; nerudzi rusingafungi ndichakutsamwisai.
\v	20	NaIsaya akashinga anotiwo: Ndakawanikwa nevasina kunditsvaka, ndakaonekwa kune vasina kundibvunza.
\v	21	Asi kuna Israeri anoti: Zuva rose ndakatandavadza maoko angu kuvanhu vasingateereri nevanokakavara.
\c	11
\s	VaIsraeri vakasanangurwa naMwari vachaponeswa
\p
\v	1	Naizvozvondinoti: Mwari wakarasa vanhu vake here? Ngazvisadaro! Nokuti iniwo ndiri muIsraeri, kubva pambeu yaAbhurahama, werudzi rwaBhenjamini.
\v	2	Mwarihaana kurasa vanhu vake vaakagara aziva. Kana hamuzivi kuti rugwaro rwunoti kudini kuna Eria here? Kuti anoreverera sei kuna Mwari achipesana nevaIsraeri, achiti:
\v	3	Ishe,vakauraya vaporofita venyu, uye vakaputsa aritari dzenyu; zvino ini ndasara ndega, uye vanotsvaka upenyu hwangu.
\v	4	Asimhinduro yaMwari inoti kudii kwaari?  Inoti: Ndakazvisiira zvuru zvinomwe zvevarume, vasina kufugamira ibvi kuna Bhaari.
\v	5	Zvinosaizvozvo nemunguva yaikozvino variko vakasara maererano nesananguro yenyasha.
\v	6	Asikana zviri zvenyasha, hazvichabvi pamabasa; kana zvisakadaro, nyasha hadzisisiri nyasha. Asi kana zvichibva pamabasa, hadzisati dzichiri nyasha; kana zvisakadaro basa harisati richiri basa.
\v	7	Kozvino? Israeri zvaaiva achitsvaka, haana kuzviwana, asi vasanangurwa vakazviwana, vamwewo vakaomeswa;
\v	8	sezvazvakanyorwa, zvichinzi: Mwari wakavapa mweya wehope huru, meso kuti varege kuona, nenzeve kuti varege kunzwa, kusvika zuva ranhasi.
\v	9	NaDhavhidhianoti: Tafura yavo ngaiitwe rudzingi nemusungo, nechigumbuso nekutsiva kwavari;
\v	10	meso avo ngaasvibirwe kuti varege kuona, uye mukotamise musana wavo narinhi.
\p
\v	11	Naizvozvo ndinoti: Vakagumbuswa kuti vawe here? Ngazvisadaro! Asi nekudarika kwavo ruponeso  rwakasvika kuvahedheni, kuvamutsira godo.
\v	12	Zvino kana kudarika kwavo  kuri fuma yenyika, nekukundikana kwavo ifuma yevahedheni, zvikuru sei kuzara kwavo?
\p
\v	13	Nokuti ndinotaura kwamuri vahedheni; sezvo ndiri ini muapositori wevahedheni, ndinokudza ushumiri hwangu;
\v	14	kuti zvimwe ndingamutsira godo  venyama yangu, uye ndiponese vamwe vavo.
\v	15	Nokuti kana kuraswa kwavo  kuri kuyananiswa kwenyika, kugamuchirwa ku chaveiko, kunze kwekuti upenyu hunobva kuvakafa?
\v	16	Zvino kana chibereko chekutanga  chiri chitsvene, bunduwo  rakadaro; uye kana mudzi  uri mutsvene, nematavi  akadaro.
\v	17	Asi kana mamwe ematavi akavhuniwa, newe uri muorivhi wekudondo ukabatanidzwa pakati pawo, ukava mugovani pamwe nawo pamudzi nepamafuta emuorivhi,
\v	18	usazvikudza pamusoro pematavi; asi kana uchizvikudza, hausi iwe anotakura mudzi, asi mudzi  unokutakura iwe.
\v	19	Zvino uchati: Matavi akavhuniwa, kuti ini ndibatanidzwe.
\v	20	Zvakanaka; nekusatenda vakavhuniwa, iwe umire nerutendo. Usazvikudza, asi itya;
\v	21	nokuti kana Mwari asina kurega matavi echisikirwo, zvimwe haangakuregi iwewo.
\v	22	Zvino tarira unyoro nekuomarara kwaMwari; kune vanowa, kuomarara; asi kwauri, unyoro, kana uchigara paunyoro  hwake; kana zvikasadaro newe ungatemwa.
\v	23	Naivowo, kana vasingagari pakusatenda, vachabatanidzwa, nokuti Mwari anogona kuvabatanidzazve.
\v	24	Nokuti kana iwe wakatemwa kumuorivhi uri wedondo pachisikirwo, ukabatanidzwa zvinopesana nechisikirwo pamuorivhi wakasimwa, vangabatanidzwa zvikuru sei avo vari  matavi echisikirwo pamuorivhi wekwavo?
\p
\v	25	Nokuti handidi kuti musaziva, hama, zvechakavanzika ichi, kuti murege kuzviita vakangwara, kuti kuomeswa kwemoyo kwakawira Israeri muchidimbu kusvika kwapinda kuzara kwavahedheni;
\v	26	saizvozvowo Israeri wose achaponeswa; sezvazvakanyorwa  zvichinzi: PaZiyoni pachabva Musununguri achabvisa kusada Mwari kuna Jakobho.
\v	27	Uye iyi isungano yangu kwavari, pandichabvisa zvivi zvavo.
\v	28	Maererano neevhangeri vavengi nekuda kwenyu; asi maererano nekusanangura vadikanwi nekuda kwemadzibaba;
\v	29	nokuti zvipo nekudana kwaMwari hazvishanduki.
\v	30	Nokuti semwiwo kare musina kuteerera Mwari, asi zvino makanzwirwa tsitsi nekusateerera kwavo;
\v	31	saizvozvo naivava ikozvino havana kuteerera, kuti netsitsi dzenyu naivo vanzwirwe tsitsi;
\v	32	nokuti Mwari wakavapfigira vose mukusateera, kuti ave netsitsi kwavari vose.
\v	33	Haiwa kudzika kwefuma, zvose yeuchenjeri neruzivo rwaMwari! Kutonga kwake hakunzverwi zvakadini, nenzira dzake hadzirondwi!
\v	34	Nokuti ndiani wakaziva pfungwa yaIshe? Kana ndiani waiva ari murairidzi wake?
\v	35	Kana ndiani wakatanga kupa kwaari, uye zvichadzorerwa kwaari?
\v	36	Nokuti zvose zvinobva kwaari, nemaari,  zvinoenda kwaari; kubwinya  ngakuve kwaari kusvika narinhi. Ameni.
\c	12
\s	Kuzvipa kuna Mwari
\p
\v	1	Naizvozvondinokukumbirisai, hama, netsitsi dzaMwari, mupire miviri yenyu,  chive chibairo chipenyu, chitsvene, chinogamuchirika kuna Mwari,  ndiko kunamata kwenyu kunonzwisisika.
\v	2	Uyemusazvifananidza nenyika ino, asi mushandurwe nekuvandudzwa kwepfungwa yenyu, kuti muidze chiri chido chaMwari chakanaka uye chinogamuchirika uye chakazara.
\s	Zvipo zvaMwari nerudo kune vamwe
\p
\v	3	Nokutindinoti, nenyasha dzakapiwa kwandiri, kune umwe neumwe ari pakati penyu, arege kuzvifunga kuti mukuru kupfuura paanofanira kufunga  napo; asi afunge neuchenjeri, Mwari sezvaakagovera umwe neumwe chiyero cherutendo.
\v	4	Nokutisezvatine mitezo mizhinji pamuviri umwe, asi mitezo yose haina basa rakafanana;
\v	5	saizvozvo tiri vazhinji, tiri muviri umwe muna Kristu, uye umwe neumwe tiri mitezo weumwe kune umwe.
\v	6	Uyetine zvipo zvakasiyana maererano nenyasha dzinopiwa kwatiri; kungava kuporofita,  ngatiporofite nechiyero cherutendo;
\v	7	kanaushumiri,  ngatishande paushumiri; kana anodzidzisa, pakudzidzisa;
\v	8	kanaanoraira, pakuraira; anopa,  ngaape nemoyo wose; anotonga,  ngaatonge nekushingaira; anoitira tsitsi, nemufaro.
\p
\v	9	Rudo ngaruve rwechokwadi. Semai zvakaipa, makanamatira zvakanaka.
\v	10	Dananai zvikuru nerudo rwehama; pakukudza muchitangirana.
\v	11	Musava neusimbe pakushingaira; mupise pamweya; muchishumira Ishe;
\v	12	muchifara mutariro; muchitsungirira padambudziko; muchirambira mumunyengetero;
\v	13	muchigovera pakushaiwa kwevatsvene; muchishingirira kugamuchira vaeni.
\v	14	Ropafadzai vanokushushai; ropafadzai, musatuka.
\v	15	Farai nevanofara, uye chemai nevanochema.
\v	16	 Ivai vemoyo umwe, umwe kune umwe. Musafunganya zvinhu zvakakwirira, asi mufambidzane navanozvininipisa. Musazviidza vakachenjera.
\v	17	Musatsiva ani zvake chakaipa nechakaipa. Muchirangarirai zvakarurama pamberi pevanhu vose.
\v	18	Kana zvichigona,  sezvinobva kwamuri, garai nerugare nevanhu vose.
\v	19	Vadikanwi, musazvitsivira, asi ipai hasha nzvimbo; nokuti kwakanyorwa  kuchinzi: Kutsiva ndekwangu, ini ndicharipira, anodaro Ishe.
\v	20	Naizvozvo kana muvengi wako ane nzara, mupe kudya; kana ane nyota, munwise; nokuti mukuita izvozvo, uchadurikidza mazimbe emoto pamusoro wake.
\v	21	Usakundwa nechakaipa, asi kunda chakaipa nechakanaka.
\c	13
\s	Kuteerera madzimambo
\p
\v	1	Mweyaweupenyu umwe neumwe ngauzviise pasi pemasimba epamusoro; nokuti hakuna simba kunze kwerakabva kuna Mwari; uye masimba aripo akagadzwa naMwari.
\v	2	Naizvozvoanopikisa simba anopikisa chimiso chaMwari; zvino ivo vanopikisa vanozvigamuchirira kuraswa.
\v	3	Nokutivatongi havasi chityiso kumabasa akanaka, asi kune akaipa. Zvino unoda kusatya simba here? Ita zvakanaka, zvino uchava nerumbidzo kubva kwariri;
\v	4	nokutindiro muranda waMwari kuti zvikunakire. Asi kana uchiita zvakaipa, itya; nokuti harina kubatira munondo pasina; nokuti muranda waMwari, mutsivi pahasha kune anoita zvakaipa.
\v	5	Naizvozvozvakafanira kuzviisa pasi, kwete nekuda kwehasha chete, asi nekuda kwehanawo.
\v	6	Nokutinekuda kwezvizvi munoterawo; nokuti varanda vaMwari, vanoramba vachibatirira chinhu ichochi.
\v	7	Naizvozvoripirai vose zvakafanira: Mutero kuna  vanofanira mutero; mubhadharo kune  vanofanira mubhadharo; kutyiwa kune  vanofanira kutyiwa; rukudzo kune  vanofanira rukudzo.
\s	Rudo rwunozadzisa murairo
\p
\v	8	Musavanengava nemunhu, kunze kwerekudanana; nokuti anoda umwe, wazadzisa murairo.
\v	9	Nokutiizvi  zvekuti: Usapomba, usauraya, usaba, usapupura nhema, usachiva, kana kune murairowo upi neupi, zvakasanganiswa pashoko iri, rekuti: Ude wekwako sezvaunozvi da iwe.
\v	10	Rudo haruiti zvakaipa kune wekwako; naizvozvo rudo kuzadzisika kwemurairo.
\s	Tinofanira kurinda
\p
\v	11	Uye izvi, muchiziva nguva, kuti ratova awa rekuti timuke pahope; nokuti ikozvino ruponeso rwedu rwava pedo kupfuura patakatenda.
\v	12	Usiku hwaenda, uye zuva rava pedo; naizvozvo ngatibvise mabasa erima, uye ngatishonge zvombo zvechiedza.
\v	13	Ngatifambe zvakafanira, sapamasikati, kwete mumitambo yemafaro akaipa nekuraradza, kwete pamabonde nekunyangadza, kwete mugakava negodo.
\v	14	Asi pfekai Ishe Jesu Kristu, musafunganyira nyama, mukuchiva.
\c	14
\s	Nzira yekubata vane utera parutendo
\p
\v	1	Zvinoane utera parutendo mugamuchirei, kwete negakava pamaonero.
\v	2	Umweanotenda kudya zvose, asi ane utera anodya miriwo.
\v	3	Anodyangaarege kuzvidza asingadyi, uye asingadyi ngaarege kutonga anodya; nokuti Mwari wakamugamuchira.
\v	4	Iwendiwe ani anotonga muranda weumwe? Anomira kana kuwa kuna ishe wake pachake. Achamiswa zvirokwazvo; nokuti Mwari anogona kumumisa.
\v	5	Umweanotemera zuva kupfuura  rimwe zuva; umwe anotemera zuva rimwe nerimwe  zvakafanana. Umwe neumwe ngaazivisise mumurangariro wake pachake.
\v	6	Uyoanorangarira zuva, ano rirangarira muna Ishe; neasingarangariri zuva, haarangariri muna Ishe; anodya anodya kuna Ishe, nokuti anovonga Mwari; uye asingadyi haadyi muna Ishe, uye anovonga Mwari.
\v	7	Nokutihakuna umwe kwatiri anozviraramira, uye hakuna anozvifira.
\v	8	Nokutikana tichirarama, tinoraramira Ishe; uye kana tichifa, tinofira Ishe; naizvozvo kana tichirarama, kana tichifa, tiri vaIshe.
\v	9	NokutinaKristu wakafira izvozvi, uye akamuka, akararamazve, kuti ave Ishe wevose vakafa nevapenyu.
\v	10	Zvino iwe unotongerei hama yako? Kana newe unozvidzirei hama yako? Nokuti isu tose tichamira pamberi pechigaro chekutonga chaKristu.
\v	11	Nokuti kwakanyorwa  kuchinzi: Ini ndinorarama, anodaro Ishe; ibvi rimwe nerimwe richandifugamira, nerurimi rumwe nerumwe rwuchabvuma kuna Mwari.
\v	12	Naizvozvo zvino umwe neumwe wedu achazvidavirira pachake kuna Mwari.
\p
\v	13	Naizvozvo ngatirege kuva tichatongana; asi zviri nani mutonge izvi, kuti tisaisira hama chigumbuso kana chipinganidzo.
\v	14	Ndinoziva uye ndine chokwadi muna Ishe Jesu, kuti ha kuna chinhu chakasviba pachacho; asi kune uyo anofunga kuti chakasviba, kwaari chakasviba.
\v	15	Asi kana hama yako ichishungurudzwa nekudya, hauchafambi maererano nerudo. Usamuparadza nekudya kwako, uyo Kristu waakafira.
\v	16	Naizvozvo zvakanaka zvenyu ngazvirege kunyombwa.
\v	17	Nokuti ushe hwaMwari hahusi kudya nechinwiwa, asi kururama nerugare nemufaro muMweya Mutsvene.
\v	18	Nokuti anoshumira Kristu pazvinhu izvi, anogamuchirika kuna Mwari, uye anotendwa kuvanhu.
\v	19	Naizvozvo zvino ngatitsvakisise zvinhu zverugare, nezvinhu zvekuvakana.
\v	20	Rega kuparadza basa raMwari nekuda kwekudya. Zvose zvakachena, asi zvakaipa kumunhu anodya nechigumbuso.
\v	21	Zvakanaka kusadya nyama, kana kunwa waini, kana  chimwe hama yako chaingagumburwa nacho kana kukanganiswa kana kushaiwa simba.
\v	22	Iwe une rutendo here? Iva na rwo pachako pamberi paMwari. Wakaropafadzwa asingazvitongi pachinhu chaanotendera.
\v	23	Asi asina chokwadi, kana achidya, wava nemhosva, nokuti haa dyi nerutendo; uye chose chisingabvi parutendo, chivi.
\c	15
\s	Gamuchirai vamwe sezvamakagamuchirwa naKristu
\p
\v	1	Zvinoisu tine simba tinofanira kutakura utera hwevasina simba, uye tisingazvifadzi isu.
\v	2	Naizvozvoumwe neumwe wedu ngaafadze umwe wake pane zvakanaka paku muvaka.
\v	3	NokutinaKristu haana kuzvifadza iye, asi, sezvazvakanyorwa  zvichinzi: Kutuka kwevakakutukai kwakawira pamusoro pangu.
\v	4	Nokutizvose zvakagara zvanyorwa, zvakagara zvanyorerwa kudzidza kwedu, kuti nemoyo murefu uye nekunyaradza kwemagwaro tive netariro.
\v	5	Asidai Mwari wemoyo murefu newenyaradzo apa kwamuri kuva nemoyo umwe pakati penyu maererano naKristu Jesu;
\v	6	kutinemoyo umwe nemuromo umwe mukudze Mwari, ivo Baba vaIshe wedu Jesu Kristu.
\p
\v	7	Naizvozvogamuchiranai, Kristu sezvaakatigamuchirawo, ruve rukudzo rwaMwari.
\v	8	Zvinondinoti, Jesu Kristu wakava muranda wedzingiso nekuda kwechokwadi chaMwari, kuti asimbise zvivimbiso zvemadzibaba;
\v	9	uyevahedheni vakudze Mwari nekuda kwetsitsi; sezvazvakanyorwa  zvichinzi: Nekuda kweizvozvi ndichakureururai pakati pevahedheni, nekuimbira zita renyu rumbidzo.
\v	10	Uyezve anoti: Farai, vahedheni, pamwe nevanhu vake.
\v	11	Uyezve: Rumbidzai Ishe imwi vahedheni vose; mumukudzewo imwi vanhu vose.
\v	12	Uyezve Isaya anoti: Uchavapo mudzi waJese, neachasimukira kutonga vahedheni; vahedheni vachavimba kwaari.
\v	13	Daiwo Mwari wetariro akuzadzai nemufaro wose uye nerugare muchitenda, kuti muwedzere patariro, nesimba reMweya Mutsvene.
\s	Vuapositori hwaPauro
\p
\v	14	Zvino ini ndomene ndinozivisisa nezvenyu, hama dzangu, kuti nemwi pachenyu muzere nekunaka, makazadzwa neruzivo rwose, munogonawo kurairana.
\v	15	Asi, hama, ndinokunyorerai ndakatsunga zvikuru, neimwe nzira, ndichiita sendinokuyeuchidzai, nekuda kwenyasha dzandakapiwa naMwari,
\v	16	kuti ndive mushumiri waJesu Kristu kuvahedheni, ndichishumira evhangeri yaMwari, kuti chibairo chevahedheni chigamuchirike, chichiitwa chitsvene neMweya Mutsvene.
\v	17	Naizvozvo ndine kuzvikudza muna Kristu Jesu pazvinhu zvemaererano naMwari;
\v	18	nokuti handingashingi kutaura chero chinhu chaizvo Kristu zvaasina kuita kubudikidza neni, kuti vahedheni vateerereswe, neshoko uye nebasa,
\v	19	musimba rezviratidzo nezvishamiso, musimba reMweya waMwari; naizvozvo kubva paJerusarema nekwakapoteredza kusvika Iririkumu ndaka paridza zvakazara evhangeri yaKristu;
\v	20	nokudaro ndakashingaira kuparidza evhangeri, kwete paka mbodanwa Kristu, kuti ndirege kuvaka pamusoro penheyo yeumwe;
\v	21	asi, sezvazvakanyorwa  zvichinzi: Vasina kuudzwa zvake, vachaona, nevasina kunzwa, vachanzwisisa.
\p
\v	22	Nekuda kweizvozviwo ndakadzivirirwa kazhinji kuuya kwamuri;
\v	23	asi ikozvino zvandisisina nzvimbo pamatunhu awa, uye ndine chishuwo chikuru kwemakore mazhinji chekuuya kwamuri;
\v	24	saizvozvo kana ndichaenda kuSipania, ndichauya kwamuri; nokuti ndinovimba kukuonai parwendo rwangu, nekuperekedzwa nemwi ikoko, kana ndatanga ndambogutswa muchikamu ndinemwi.
\v	25	Asi ikozvinowo ndinoenda kuJerusarema, ndichishumira vatsvene.
\v	26	Nokuti zvakavafadza Makedhonia neAkaya kupa chimwe chipo varombo vevatsvene vari paJerusarema.
\v	27	Nokuti zvakavafadza, uye vane ngava navo. Nokuti kana vahedheni vakaisawo ruoko pazvinhu zvavo zvemweya, vane ngavawo rekuvashandira pazvinhu zvenyama.
\v	28	Naizvozvo kana ndapedza  chinhu ichi, ndaisa mucherechedzo chibereko ichi kwavari, ndichabva ndiende kuSipania ndichipfuura nekwenyu.
\v	29	Uye ndinoziva kuti kana ndichiuya kwamuri ndichauya pakuzara kwemaropafadzo eevhangeri yaKristu.
\p
\v	30	Zvino ndinokukumbirisai, hama, nekuda kwaIshe wedu Jesu Kristu, uye nekuda kwerudo rweMweya, kuti murwise pamwe neni paminyengetero kuna Mwari pamusoro pangu;
\v	31	kuti ndisunungurwe kune vasingatendi muJudhiya, uye kuti basa rangu reJerusarema rigamuchirike kuvatsvene;
\v	32	kuti ndiuye kwamuri nemufaro nechido chaMwari, ndivandudzwe pamwe nemwi.
\v	33	Zvino Mwari werugare  ngaave nemwi mose. Ameni.
\c	16
\s	Wonekano
\p
\v	1	Ndinorumbidzakwamuri Febhe hanzvadzi yedu, anova murandakadzi wekereke iri paKenikireya;
\v	2	kutimumugamuchire muna Ishe sezvinofanira vatsvene, uye kuti mumubatsire panhau ipi neipi yaangashaiwa kwamuri; nokuti iyewo wakava mubatsiri wevazhinji, newangu ndomene.
\v	3	KwazisaiPrisira naAkwira vashandi pamwe neni muna Kristu Jesu.
\v	4	Ivonekuda kweupenyu hwangu vakaradzika mutsipa wavo pachavo, vandisingavongi ini ndega, asi nemakereke ose evahedheni;
\v	5	kwazisaiwo kereke iri paimba yavo. Kwazisai Epaeneto mudikanwi wangu, anova chibereko chekutanga cheAkaya muna Kristu.
\v	6	KwazisaiMaria, wakatishandira zvikuru.
\v	7	KwazisaiAndoroniko naJunia hama dzangu nevakasungwa pamwe neni, vane mbiri pakati pevaapositori, vakanditangirawo kuva muna Kristu.
\v	8	KwazisaiAmupiriyasi mudikanwi wangu muna Ishe.
\v	9	KwazisaiObhano mushandi pamwe nesu muna Kristu, naStako mudikanwi wangu.
\v	10	Kwazisai Apere anotendwa muna Kristu. Kwazisai vekwaArisitobhuro.
\v	11	Kwazisai Herodhio hama yangu. Kwazisai vekwaNakiso, vari muna Ishe.
\v	12	Kwazisai Trufaina naTrufosa  vakadzi vanoshanda muna Ishe. Kwazisai Perisisi  mukadzi anodikanwa, wakashanda zvikuru muna Ishe.
\v	13	Kwazisai Rufosi wakasanangurwa muna Ishe, namai vake vari vanguwo.
\v	14	Kwazisai Asingirita, Firegoni, Herimasi, Patrobhasi, Herimesi, nehama dzinavo.
\v	15	Kwazisai Firorogosi naJuria, Nerusi nehanzvadzi yake, naOrimba, nevatsvene vose vanavo.
\v	16	Kwazisanai nekutsvoda kutsvene. Makereke aKristu anokukwazisai.
\p
\v	17	Zvino ndinokukumbirisai, hama, ngwarirai avo vanoita mhesaniso uye zvigumbuso, zvinopesana nedzidziso yamakadzidza imwi, uye muvanzvenge.
\v	18	Nokuti vakadaro havashandiri Ishe wedu Jesu Kristu, asi dumbu ravo; uye neshoko rakanaka nekutaura kwakanaka vanonyengera moyo yevasina mhosva.
\v	19	Nokuti kuteerera kwenyu kwakasvika kune vose. Naizvozvo ndinofara pamusoro penyu; asi ndinoda kuti muve vakachenjera kune chakanaka, asi vakachena kune chakaipa.
\v	20	Zvino Mwari werugare achakurumidza kupwanya Satani pasi petsoka dzenyu. Nyasha dzaIshe wedu Jesu Kristu  ngadzive nemwi. Ameni.
\p
\v	21	Timotio, mushandi pamwe neni, naRukio naJasoni naSosipatro hama dzangu vanokukwazisai.
\v	22	Ini Tetiosi, anonyora tsamba, ndinokukwazisai muna Ishe.
\v	23	Gayosi, mugamuchiri wangu newekereke yose, anokukwazisai. Erastosi muchengeti wemari yeguta anokukwazisai, naKwaritosi hama.
\v	24	Nyasha dzaIshe wedu Jesu Kristu  ngadzive nemwi mose. Ameni.
\s	Mashoko ekupedzisira
\p
\v	25	Zvino kune ane simba rekukusimbisai sezvinoreva evhangeri yangu nekuparidzwa kwaJesu Kristu, zvichienderana nekuzarurwa kwezvakavanzika, zvisina kutaurwa zvakavanzwa nguva dzakare,
\v	26	asi ikozvino zvinoratidzwa, uye nemagwaro evaporofita semurairo waMwari wekusingaperi, wakaziviswa kumarudzi ose pakuteerera kwerutendo,
\v	27	kuna Mwari iye wakachenjera oga  ngakuve nekurumbidzwa naJesu Kristu, kusvika narinhi. Ameni.
\c	2
\s	Vanhu vose vanofanira kutongwa
\p
\v	1	Naizvozvohauna manzvengero, iwe munhu, upi neupi anotonga; nokuti neicho chaunotonga nacho umwe, unozvipa mhosva iwe, nokuti iwe unotonga unoita zvinhu zvakangodaro.
\v	2	Asitinoziva kuti kutonga kwaMwari kunoenderana nechokwadi pamusoro pevanoita zvinhu zvakadaro.
\v	3	Zvinounofunga izvi, haiwa munhu anotonga vanoita zvinhu zvakadaro, uchiitawo zvakadaro, kuti iwe uchatiza kutonga kwaMwari here?
\v	4	Kanaunozvidza here fuma yenyasha dzake nemoyo murefu nemoyo munyoro, usingazivi kuti nyasha dzaMwari dzinokuisa pakutendeuka?
\v	5	Asineukukutu hwako nemoyo usingatendeuki unozvichengetera hasha nezuva rehasha nekuzarurwa kwekutonga kwakarurama kwaMwari,
\v	6	iyeachapa mubairo kune umwe neumwe maererano nemabasa ake;
\v	7	upenyuhusingaperi kune vanotsungirira pakuita kwakanaka vanotsvaka kubwinya nekukudzwa nekusafa;
\v	8	asikune vane nharo, uye vasingateereri chokwadi asi vanoteerera kusarurama, kuchava po kutsamwa nehasha,
\v	9	dambudzikonekumanikidzika, pamusoro pemweya weupenyu umwe neumwe wemunhu anoita zvakaipa, pakutanga wemuJudha newemuGirikiwo;
\v	10	asi kubwinya nerukudzo nerugare kune umwe neumwe anoita zvakanaka, kumuJudha pakutanga, nekumuGirikiwo;
\v	11	nokuti hakuna rusarura rwemunhu kuna Mwari.
\p
\v	12	Nokuti vose vakatadza vasina murairo, vachapararawo vasina murairo; uye vose vakatadza mumurairo, vachatongwa nemurairo;
\v	13	nokuti havasi vanzwi vemurairo vakarurama pamberi paMwari, asi vaiti vemurairo vachanzi vakarurama.
\v	14	Nokuti kana vahedheni vasina murairo vachiita pachisikirwo zviri pamurairo, ivo, vasina murairo, ndivo murairo kwavari vamene;
\v	15	vanoratidza basa remurairo wakanyorwa mumoyo yavo; hana yavo ichipupurawo, nemirangariro ichipa mhosva kanawo ku vapembedza pakati pavo,
\v	16	nezuva Mwari raachatonga zvakavanzika zvevanhu, naJesu Kristu, maererano neevhangeri yangu.
\s	VaJudha havana pembedzo
\p
\v	17	Tarira iwe unonzi muJudha, uye unozembera pamurairo, unozvikudza muna Mwari,
\v	18	uye unoziva chido  chake, nekugamuchira zvakanakisa, uchidzidziswa kubva pamurairo,
\v	19	uye unozvivimba kuti iwe uri mutungamiriri wemapofu, chiedza chevari murima,
\v	20	murairiri wemapenzi, mudzidzisi wevacheche, une chimiro cheruzivo nechechokwadi mumurairo;
\v	21	naizvozvo iwe anodzidzisa umwe, hauzvidzidzisi here? Iwe anoparidza kuti usaba, unoba here?
\v	22	Iwe anoti usapomba, unopomba here? Iwe anosema zvifananidzo, unopamba tembere here?
\v	23	Iwe anozvirumbidza nemurairo, unoshoora Mwari nekudarika murairo here?
\v	24	Nokuti zita raMwari rinonyombwa pakati pevahedheni nekuda kwenyu, sezvo zvakanyorwa.
\p
\v	25	Nokuti kudzingiswa kunobatsira zvirokwazvo, kana uchiita murairo; asi kana uri mudariki wemurairo, kudzingiswa kwako kwava kusadzingiswa.
\v	26	Naizvozvo kana kusadzingiswa kuchichengeta zviga zvemurairo, kusadzingiswa kwake hakuverengwi kuti kudzingiswa here?
\v	27	Nekusadzingiswa kwepachisikirwo, kana kuchizadzisa murairo,  hakungakutongi here iwe mudariki wemurairo nerugwaro uye  nekudzingiswa?
\v	28	Nokuti haasi muJudha, ari  muJudha rwekunze, kana kudzingiswa kuri kwekunze panyama;
\v	29	asi iye muJudha ari  iye makavanda, nekudzingiswa  ndekwemoyo mumweya, kwete murugwaro; ane kurumbidzwa kwake kusingabvi kuvanhu asi kuna Mwari.
\c	3
\s	Kukomborerwa kwevaJudha
\p
\v	1	Kozvino muJudha ane pundutso yei, kana rubatsiro rwekudzingiswa  nderwupi?
\v	2	Zvizhinjinemutoo wose; nokuti pakutanga kuti vakabatiswa mashoko aMwari.
\v	3	Nokutiko kana vamwe vasina kutenda? Kusatenda kwavo kuchashayisa kutendeka kwaMwari maturo here?
\v	4	Ngazvisadaro!Asi Mwari ngaave wechokwadi, asi munhu wose murevi wenhema, sezvazvakanyorwa  zvichinzi: Kuti munzi makarurama pamashoko enyu, uye mukunde pakutongwa kwenyu.
\v	5	Asikana kusarurama kwedu kuchiratidza kururama kwaMwari, tichati chii? Kuti Mwari haana kururama here anodurura hasha? (Ndinotaura semunhu.)
\v	6	Ngazvisadaro!Kana zvakadaro Mwari angagozotonga nyika sei?
\v	7	Nokutikana chokwadi chaMwari chakawanzwa nenhema dzangu parumbidzo yake, ini ndichiri kutongerweiwo semutadzi?
\v	8	Uyezvikasadaro tichapomerwa zvakaipa, uye sezvinotaura vamwe kuti tinoti: Ngatiite zvakaipa kuti zvakanaka zviuye? Kuraswa kwavo kunova kwakarurama.
\s	Vanhu vose vane zvivi
\p
\v	9	Kozvino? Tiri nani here? Kwete nepadiki pose; nokuti tambopa mhosva vose vaJudha nevaGiriki kuti vose vari pasi pechivi,
\v	10	sezvazvakanyorwa zvichinzi: Hakuna wakarurama, kwete kunyange neumwe;
\v	11	hakuna anonzwisisa, hakuna anotsvaka Mwari;
\v	12	vose vakatsauka, vakava pamwe vasina maturo; hakuna anoita zvakanaka, hakuna kunyange neumwe;
\v	13	huro yavo iguva rakashama; nendimi dzavo vakanyengera; uturu hwemhungu  huri pasi pemiromo yavo;
\v	14	vemuromo wavo uzere nekutuka nekuvava;
\v	15	tsoka dzavo dzinokurumidza kuteura ropa;
\v	16	kuparadza nekutambudzika  zviri munzira dzavo,
\v	17	uye nzira yerugare havana kuiziva;
\v	18	kutya Mwari hakupo pamberi pemeso avo.
\v	19	Zvino tinoziva kuti zvose murairo zvaunoreva, unozvireva kune vari pasi pemurairo; kuti muromo umwe neumwe udzivirwe, nenyika yose ive nemhosva kuna Mwari;
\v	20	naizvozvo nemabasa emurairo hakuna nyama ichanzi yakarurama pamberi pake; nokuti nemurairo kune ruzivo rwechivi.
\p
\v	21	Asi ikozvino kururama kwaMwari kwakaratidzwa kunze kwemurairo, kuchipupurwa nemurairo nevaporofita;
\v	22	ikowo kururama kwaMwari kubudikidza nerutendo rwaJesu Kristu kune vose nepamusoro pevose vanotenda; nokuti hapana musiyano;
\v	23	nokuti vose vakatadza vakataira pakubwinya kwaMwari,
\v	24	vachinzi vakarurama pachena nenyasha dzake kubudikidza nerudzikunuro rwuri muna Kristu Jesu;
\v	25	iye Mwari waakagadza  kuva muripo wekuyananisa, nerutendo muropa rake, kuva chiratidzo chekururama kwake, nekusarangarira zvivi zvakaitwa kare mukuva nemoyo murefu kwaMwari;
\v	26	kuti chive chiratidzo chekururama kwake panguva yaikozvino, kuti ave wakarurama uye kururamisa ari werutendo rwaJesu.
\v	27	Naizvozvo kuzvikudza kuripi? Kwavharirwa kunze. Nemurairo upi? Wemabasa here? Kwete, asi nemurairo werutendo.
\v	28	Naizvozvo tinogura kuti munhu anonzi wakarurama nerutendo, kunze kwemabasa emurairo.
\v	29	Kuti  ndiMwari wevaJudha voga here? Haasi wevahedheniwo here? Hongu wevahedheniwo;
\v	30	Mwari zvaari zvirokwazvo mumwe, achati kudzingiswa kwakarurama kubva parutendo, nevasina kudzingiswa nerutendo.
\v	31	Naizvozvo tinoshayisa maturo murairo nerutendo here? Ngazvisadaro! Asi tinosimbisa murairo.
\c	4
\s	Abhurahama wakanzi wakarurama nerutendo
\p
\v	1	Kozvino tichati Abhurahama baba vedu wakawanei panyama?
\v	2	Nokutikana Abhurahama akanzi wakarurama nemabasa, ane kuzvikudza, asi kwete pamberi paMwari.
\v	3	Nokutirugwaro rwunoti kudini?  Rwunoti: Abhurahama wakatenda kuna Mwari, zvikaverengwa kwaari kuti kururama.
\v	4	Asikune anoshanda, mubairo hauverengwi sewenyasha, asi sewengava.
\v	5	Asikune asingashandi, asi anotenda kuna iye anoshaisa mhosva asingadi Mwari, rutendo rwake rwunoverengerwa kuti kururama.
\v	6	Uyesezvo Dhavhidhi achitsanangura kuropafadzwa kwemunhu, Mwari waanoverengera kururama kunze kwemabasa,  achiti:
\v	7	Vakaropafadzwavane kudarika kwakakanganwirwa, uye vane zvivi zvakafukidzirwa.
\v	8	Wakaropafadzwamunhu Ishe waasingatongoverengeri chivi.
\p
\v	9	Naizvozvokuropafadzwa uku  kuri pamusoro pekudzingiswa here, kana pamusoro pekusadzingiswawo? Nokuti tinoti: Rutendo rwakaverengwa kuna Abhurahama kuti kururama.
\v	10	Ko kwakaverengwa sei? Paaiva ari mukudzingiswa here, kana mukusadzingiswa? Kwete mukudzingiswa, asi mukusadzingiswa.
\v	11	Zvino wakagamuchira chiratidzo chekudzingiswa, mucherechedzo wekururama kwerutendo,  rwaaiva anarwo mukusadzingiswa; kuti ave baba vevose vanotenda mukusadzingiswa, kuti kururama kuverengerwe kwavariwo;
\v	12	uye baba vekudzingiswa kune avo vasiri vanobva mukudzingiswa chete, asi vanofambawo mumakwara erutendo rwababa vedu Abhurahama  kwavaiva nako mukusadzingiswa.
\p
\v	13	Nokuti chivimbiso hachina kuva kuna Abhurahama kana kumbeu yake kubudikidza nemurairo, chekuva mugari wenhaka yenyika, asi nekururama kwerutendo.
\v	14	Nokuti kana ivo vanobva pamurairo  vari vagari venhaka, rutendo rwunoshaiswa maturo, nechivimbiso chinokoneswa;
\v	15	nokuti murairo unouisa kutsamwa; nokuti pasina murairo, ha pana kudarikawo.
\v	16	Naizvozvo  ndezverutendo, kuti  zvive zvenyasha, kuti chivimbiso chisimbiswe kumbeu yose; isati iri yemurairo chete asi neiyo yerutendo rwaAbhurahama, anova baba vedu tose,
\v	17	(sezvazvakanyorwa zvichinzi: Ndakakugadza  uve baba vemarudzi mazhinji) pamberi paiye waakatenda,  iye Mwari, anoraramisa vakafa, neanodana zvisipo sekunge zviripo.
\v	18	Iye achipokana netariro wakatenda kutariro, kuti achava baba vemarudzi mazhinji, sezvaiva zvataurwa  kuti: Ichaita saizvozvo mbeu yako.
\v	19	Uye haana kushaiwa simba parutendo, haana kurangarira muviri wake womene waiva watofa, ava nemakore anenge zana, uye kufa kwechizvaro chaSara;
\v	20	asi haana kusava nechokwadi nechivimbiso chaMwari nekusatenda, asi wakasimbiswa parutendo, achipa rumbidzo kuna Mwari,
\v	21	achipwisa zvakazara kuti icho chaakavimbisa, waiva achigonawo kuchiita.
\v	22	Zvino naizvozvo zvakaverengerwa kwaari kuti kururama.
\v	23	Asi zvaiva zvisina kunyorwa nekuda kwake oga, kuti zvakaverengerwa kwaari;
\v	24	asi nekuda kweduwo, tichaverengerwa icho, tinotenda kune wakamutsa Jesu Ishe wedu kubva kuvakafa,
\v	25	wakatengeswa nekuda kwezvitadzo zvedu, akamutswazve nekuda kwekunzi takarurama.
\c	5
\s	Mibairo yekururama
\p
\v	1	Naizvozvozvatakanzi takarurama nerutendo, tine rugare kuna Mwari kubudikidza naIshe wedu Jesu Kristu,
\v	2	watinemapindirowo naye nerutendo munyasha idzi dzatinomira madziri, tichizvikudza mutariro yekubwinya kwaMwari.
\v	3	Zvisatizviri  izvo chetewo, asi tichizvikudzawo mumatambudziko, tichiziva kuti dambudziko rinouisa kutsungirira,
\v	4	uyekutsungirira kutsiga, nekutsiga tariro;
\v	5	uyetariro hainyadzisi, nokuti rudo rwaMwari rwakadirwa mumoyo yedu neMweya Mutsvene wakapiwa kwatiri.
\v	6	Nokutitichiri pakushaiwa simba, Kristu panguva yakafanira wakafira vasingadi Mwari.
\v	7	Nokutizvinorema kuti umwe afire wakarurama; nokuti zvimwe kungavapo kunyange angatsunga kufira wakanaka.
\v	8	AsiMwari anosimbisa rudo rwake amene kwatiri, kuti tichiri vatadzi Kristu wakatifira.
\v	9	Naizvozvozvikurusa, ikozvino zvatinonzi takarurama muropa rake, tichaponeswa naye pahasha.
\v	10	Nokuti kana pataiva vavengi takayananiswa naMwari nerufu rweMwanakomana wake, kunyanya zvatakayananiswa tichaponeswa muupenyu hwake;
\v	11	zvisati zviri  izvozvowo chete, asi tinozvikudzawo muna Mwari kubudikidza naIshe wedu Jesu Kristu, watakagamuchira ikozvino naye chiyananiso.
\s	Adhamu naKristu vanofananidzwa
\p
\v	12	Naizvozvo, chivi sezvachakapinda munyika nemunhu umwe, nerufu  rukapinda nechivi, uye saizvozvo rufu rwakapfuurira kuvanhu vose, nokuti vose vakatadza;
\v	13	nokuti kusvika murairo  wavapo chivi chaiva chiripo panyika; nokuti chivi hachiverengerwi pasina murairo,
\v	14	asi rufu rwakabata ushe kubva kuna Adhamu kusvika kuna Mozisi, kunyange pamusoro pevaiva vasina kutadza zvakafanana sekudarika kwaAdhamu, anova mufananidzo waiye waiva achizouya.
\v	15	Asi kwete sekudarika, zvakaitawo chipo chenyasha. Nokuti kana nekudarika kweumwe vazhinji vakafa, kunyanya kazhinji nyasha dzaMwari nechipo zvakawandira vazhinji nenyasha dzemunhu umwe, Jesu Kristu.
\v	16	Uye chipo hachina kuita sekubudikidza neumwe wakatadza; nokuti kutongwa kwakabva kune umwe kuchienda mukupiwa mhosva, asi chipo chenyasha chinobva pazvitadzo zvizhinji chichienda mukushaiswa mhosva.
\v	17	Nokuti kana nekudarika kweumwe rufu rwakatonga naiyeyu oga, kunyanya ivo vanogamuchira kuwanda kwenyasha nekwechipo chekururama vachatonga paupenyu naiyeyu umwe, Jesu Kristu.
\v	18	Naizvozvo sezvo nekudarika kweumwe  kutonga kwakauya kuvanhu vose mukupiwa mhosva, saizvozvowo nekururama kweumwe,  nyasha  dzakauya kuvanhu vose mukusapiwa mhosva kweupenyu.
\v	19	Nokuti sezvo nekusateerera kwemunhu umwe vazhinji vakaitwa vatadzi, saizvozvowo nekuteerera kweumwe, vazhinji vachaitwa vakarurama.
\v	20	Asi murairo wakapinda ukawedzera, kuti kudarika kuwande; asi chivi pachakawanda, nyasha dzakawanda nekupfuurisa;
\v	21	kuti chivi sezvachakatonga murufu, saizvozvo nenyasha dzitonge nekururama kusvika kuupenyu husingaperi, naJesu Kristu Ishe wedu.
\c	6
\s	Kufa kuzvivi neupenyu utsva muna Kristu
\p
\v	1	Zvinotichatii? Ticharambira muchivi kuti nyasha dziwande here?
\v	2	Ngazvisadaro!Isu takafa kuchivi, ticharamba tichirarama sei machiri?
\v	3	Kanahamuzivi here kuti isu tose takabhabhatidzwa muna Kristu Jesu, takabhabhatidzwa murufu rwake?
\v	4	Naizvozvotakavigwa pamwe naye murufu nerubhabhatidzo; kuti sezvo Kristu akamutswa kubva kuvakafa nekubwinya kwaBaba, saizvozvo isuwo tifambe pautsva hweupenyu.
\v	5	Nokutikana takadzvarwa pamwe pakufanana kwerufu rwake, zvirokwazvo tichadarowo pakumuka  kwake;
\v	6	tichizivaizvi, kuti munhu wedu wekare wakarovererwa pamwe  naye, kuti muviri wechivi uparadzwe, kuti isu tisachishumira chivi;
\v	7	nokutiuyo wakafa wakasunungurwa pachivi.
\v	8	Zvinokana takafa pamwe naKristu, tinotenda kuti tichararamawo pamwe naye;
\v	9	tichizivakuti Kristu amutswa kubva kuvakafa haafizve; rufu haruchina simba pamusoro pake.
\v	10	Nokuti pakuti wakafa, wakafa kamwe kuchivi; zvino pakuti anorarama, anorarama kuna Mwari.
\v	11	Saizvozvo nemwi zviverengei semakafa zvirokwazvo kuchivi, asi munorarama kuna Mwari naKristu Jesu Ishe wedu.
\p
\v	12	Naizvozvo chivi ngachirege kutonga mumuviri wenyu unofa, kuti muchiteerere kuchiva kwawo;
\v	13	uye musapa mitezo yenyu  ive midziyo yekusarurama kuchivi; asi muzvipe imwi kuna Mwari sevapenyu kubva kuvakafa, nemitezo yenyu  ive midziyo yekururama kuna Mwari.
\v	14	Nokuti chivi hachizotongi pamusoro penyu; nokuti hamusi pasi pemurairo, asi pasi penyasha.
\p
\v	15	Ko zvino? Tichatadza here, nokuti hatisi pasi pemurairo, asi pasi penyasha? Ngazvisadaro!
\v	16	Hamuzivi here kuti uyo wamunozvipa kwaari  muve varanda veku muteerera, muri varanda vaiye wamunoteerera; kana vechivi chinoisa kurufu, kana vekuteerera kunoisa kukururama?
\v	17	Asi Mwari ngaavongwe, kuti maiva varanda vechivi, asi mava kuteerera kubva pamoyo muenzaniso wedzidziso wamakakumikidzwa kwauri;
\v	18	uye masunungurwa kubva pachivi, makaitwa varanda vekururama.
\v	19	Ndinotaura nenzira yevanhu nekuda kweutera hwenyama yenyu; nokuti sezvamakapa mitezo yenyu  kuva varanda kutsvina neuipi  zvinoisa kune zvakaipa, saizvozvo ikozvino ipai mitezo yenyu  kuva varanda vekururama  kunoisa kuutsvene.
\v	20	Nokuti pamaiva varanda vechivi, maiva makasununguka pakururama.
\v	21	Naizvozvo maiva nechibereko chei panguva iyo pazvinhu izvo zvamava kunyadziswa nazvo ikozvino? Nokuti mugumo wezvinhu izvo rufu.
\v	22	Asi ikozvino zvamakasunungurwa pachivi, mukaitwa varanda kuna Mwari, mune chibereko chenyu  chinoisa kuutsvene, uye mugumo upenyu husingaperi.
\v	23	Nokuti mubairo wechivi rufu, asi chipo chenyasha chaMwari upenyu husingaperi muna Kristu Jesu Ishe wedu.
\c	7
\s	Kusununguka pamurairo
\p
\v	1	Hamuzivihere, hama (nokuti ndinotaura kuna avo vanoziva murairo), kuti murairo unotonga munhu nguva yose yaanenge ari mupenyu?
\v	2	Nokutimukadzi akawanikwa wakasungwa nemurairo kumurume anorarama; asi kana murume afa, wasunungurwa pamurairo wemurume.
\v	3	Naizvozvozvino kana murume ari mupenyu, achanzi chifeve kana akava weumwe murume; asi kana murume afa, wasununguka pamurairo, kuti asava chifeve, kana akava weumwe murume.
\v	4	Naizvozvo,hama dzangu, nemwi makaitwa vakafa kumurairo nemuviri waKristu, kuti muve veumwe, kuna iye wakamutswa kubva kuvakafa, kuti tiberekere Mwari zvibereko.
\v	5	Nokutipataiva munyama, kuchiva kwezvivi zvaiva kubudikidza nemurairo kwakabata mumitezo yedu kubereka zvibereko  zvinoisa kurufu.
\v	6	Asizvino takasunungurwa pamurairo, takafa kune zvataiva takabatwa nazvo, kuti tishumire muutsva hwemweya, kwete neutsaru hwerugwaro.
\p
\v	7	Kozvino tichatii? Murairo chivi here? Ngazvisadaro! Asi handisaiziva chivi, kunze kwekubudikidza nemurairo; nokuti handisaizivawo ruchiva, kana murairo waiva usina kureva  kuti: Usachiva.
\v	8	Asichivi, chawana mukana nemurairo, chikaita mandiri ruchiva rwose; nokuti kunze kwemurairo chivi chakafa.
\v	9	Inindakambova mupenyu kunze kwemurairo, asi murairo pawakasvika, chivi chakava chipenyuzve, neni ndikafa;
\v	10	uye murairo waiva weupenyu, iwo wakawanikwa neni wava werufu;
\v	11	nokuti chivi, chawana mukana nemurairo, chakandinyengera chikandiuraya nawo.
\v	12	Naizvozvo mutemo mutsvene, nemurairo mutsvene, uye wakarurama, uye wakanaka.
\p
\v	13	Naizvozvo zvakanaka zvakava rufu mandiri here? Ngazvisadaro! Asi chivi, kuti chiratidzwe  kuti chivi, chinobata rufu mandiri nezvakanaka; kuti chivi nemurairo chive chakaipa kwazvo-kwazvo.
\v	14	Nokuti tinoziva kuti murairo ndewemweya; asi ini ndiri wenyama, ndakatengeswa pasi pechivi.
\v	15	Nokuti icho chandinoita, handichizivi; nokuti chandinoda, ndicho chandisingaiti; asi chandinovenga, ndicho chandinoita.
\v	16	Zvino kana ndichiita icho chandisingadi, ndinobvumirana nemurairo kuti wakanaka.
\v	17	Asi ikozvinowo handisisiri ini ndinochiita, asi chivi chinogara mandiri.
\v	18	Nokuti ndinoziva kuti mandiri, ndiko kuti munyama yangu, hamugari chakanaka; nokuti kuda kurimo mandiri, asi kuita chakanaka handikuwani.
\v	19	Nokuti chakanaka chandinoda, handiiti; asi chakaipa chandisingadi, ndicho chandinoita.
\v	20	Zvino kana ndichiita icho chandisingadi ini, handisisiri ini ndinochiita, asi chivi chinogara mandiri.
\v	21	Naizvozvo ndinowana murairo wekuti kana ndichida kuita chakanaka, chakaipa chiripo pandiri.
\v	22	Nokuti ndinofara mumurairo waMwari zvinoenderana nemunhu wemukati;
\v	23	asi ndinoona umwe murairo mumitezo yangu unorwa nemurairo wemurangariro wangu, uye uchanditapira kumurairo wechivi uri mumitezo yangu.
\v	24	Ini munhu anosuruvara! Ndiani achandisunungura pamuviri werufu urwu?
\v	25	Ndinotenda Mwari kubudikidza naJesu Kristu Ishe wedu. Naizvozvo zvino nemurangariro ini ndomene ndinoshumira murairo waMwari, asi nenyama murairo wechivi.
\c	8
\s	Upenyu hweMweya
\p
\v	1	Naizvozvoikozvino ha kuna kupiwa mhosva kune vari muna Kristu Jesu vasingafambi maererano nenyama, asi maererano neMweya.
\v	2	Nokutimurairo weMweya weupenyu muna Kristu Jesu wakandisunungura kubva pamurairo wechivi newerufu.
\v	3	Nokutizvaiva zvisingagoneki nemurairo, pakuti waiva une utera nekuda kwenyama, Mwari achituma Mwanakomana wake mumufananidzo wenyama yezvivi, uye nekuda kwechivi, wakapa mhosva chivi munyama;
\v	4	kutikururama kwemurairo kuzadziswe matiri, tisingafambi maererano nenyama, asi maererano neMweya.
\v	5	Nokutiavo vepanyama vanofunganya zvinhu zvenyama; asi vari paMweya zvinhu zveMweya.
\v	6	Nokutikufunganya kwenyama rufu; asi kufunganya kweMweya upenyu nerugare;
\v	7	nokutikufunganya kwenyama ruvengo kuna Mwari; nokuti hakuzviisi pasi pemurairo waMwari; nokuti hakugoniwo;
\v	8	neavovari munyama havagoni kufadza Mwari.
\v	9	Asiimwi hamusi munyama, asi muMweya, kana zvirokwazvo Mweya waMwari achingogara mamuri. Asi kana umwe asina Mweya waKristu, uyu haasi wake.
\v	10	Asi kana Kristu  ari mamuri, muviri wakafa nekuda kwechivi, asi mweya upenyu nekuda kwekururama.
\v	11	Zvino kana Mweya waiye wakamutsa Jesu kubva kuvakafa achigara mamuri, iye wakamutsa Kristu kubva kuvakafa achararamisawo miviri yenyu inofa neMweya wake anogara mamuri.
\p
\v	12	Naizvozvo zvino, hama, tine ngava, kwete kunyama, kuti tirarame maererano nenyama;
\v	13	nokuti kana muchirarama maererano nenyama, muchafa; asi kana muchiuraya mabasa emuviri neMweya, muchararama.
\v	14	Nokuti vose vanotungamirirwa neMweya waMwari, ndivo vana vaMwari.
\v	15	Nokuti hamuna kugamuchira mweya weuranda kuti mutyezve, asi makagamuchira mweya wekuitwa vana, watinodana nawo  tichiti: Abha, Baba.
\v	16	Mweya amene unopupurirana nemweya wedu, kuti tiri vana vaMwari;
\v	17	zvino kana  tiri vana,  tiri vadyi venhakawo; vadyi venhaka vaMwari, nevadyi venhaka pamwe naKristu; kana zvirokwazvo tichitambudzika  naye, kuti tikudzwewo pamwe  naye.
\p
\v	18	Nokuti ndinoona kuti matambudziko enguva yaikozvino haana kufanira kuenzaniswa nekubwinya kuchazoratidzwa kwatiri.
\v	19	Nokuti tarisiro huru yechisikwa inomirira kubudiswa pachena kwevana vaMwari.
\v	20	Nokuti chisikwa chakaiswa pasi pekushaiwa maturo, kwete nekuda, asi nekuda kwaiye waka chiisa pasi; mutariro
\v	21	kuti chisikwa pachachowo chichasunungurwa kubva pauranda hwekuora,  chiiswe parusununguko rwekubwinya kwevana vaMwari.
\v	22	Nokuti tinoziva kuti chisikwa chose chinogomera pamwe nekurwadziwa pamwe chete kusvika ikozvino.
\v	23	Zvisati zviri  izvo chete, asi nesu tomene, tine chibereko chekutanga cheMweya, nesu tomene tinogomera mukati medu, tichimirira kuitwa vana, rudzikunuro rwemuviri wedu.
\v	24	Nokuti tinoponeswa netariro; asi tariro inoonekwa haisi tariro; nokuti izvo munhu zvaanoona, achazvitaririreizve?
\v	25	Asi kana tichitarisira chatisingaoni, tino chimirira nemoyo murefu.
\v	26	Saizvozvo neMweyawo unobatsira utera hwedu; nokuti hatizivi chatinofanira kunyengeterera sezvinofanira, asi Mweya amene anotireverera nekugomera kusingatauriki;
\v	27	zvino iye anonzvera moyo anoziva pfungwa yeMweya kuti chii, nokuti anoreverera vatsvene maererano naMwari.
\v	28	Uye tinoziva kuti zvinhu zvose zvinobata pamwe kuti zvinakire avo vanoda Mwari, avo vakadanwa maererano nezano  rake.
\v	29	Nokuti vaakagara aziva, wakagarawo avatemera kuti vafanane nemufananidzo weMwanakomana wake, kuti iye ave dangwe pakati pehama zhinji;
\v	30	neavo vaakagara atemera, ndivo vaakadanawo; nevaakadana, ndivo vaakaruramisawo; nevaakaruramisa, ndivo vaakakudzawo.
\p
\v	31	Zvino tichatii kuzvinhu izvi? Kana Mwari  ari kwatiri, ndiani a chatirwisa?
\v	32	Iye asina kutongoramba neMwanakomana wake pachake, asi wakamukumikidza nekuda kwedu tose, angarega sei kutipa zvose pachena pamwe nayewo?
\v	33	Ndiani achapa mhosva pavasanangurwa vaMwari?  NdiMwari anoti  vakarurama;
\v	34	ndiani anopa mhosva?  NdiKristu wakafa, uye zvikuru wakamutswawo, uye ari kuruoko rwerudyi rwaMwari, uye anotireverera.
\v	35	Ndiani achatiparadzanisa nerudo rwaKristu? Kutambudzika, kana kumanikidzika, kana kushushwa, kana nzara, kana kushama, kana njodzi, kana munondo here?
\v	36	Sezvazvakanyorwa kuti: Nekuda kwenyu tinourawa zuva rose; tinoverengwa semakwai ekubaiwa.
\v	37	Asi pazvinhu izvi zvose tiri vakundi nekupfuurisa naiye wakatida.
\v	38	Nokuti ndine chokwadi kuti harwusi rufu kana upenyu kana vatumwa kana utungamiriri kana masimba kana zvinhu zviripo kana zvinhu zvinouya
\v	39	kana urefu kana udzamu kana chimwe chisikwa chipi zvacho chingagona kutiparadzanisa nerudo rwaMwari rwuri muna Kristu Jesu Ishe wedu.
\c	9
\s	Kusatenda kwevaJudha nekuraswa kwavo
\p
\v	1	Ndinotaurachokwadi muna Kristu, handinyepi, hana yangu ichipupurirana neni muMweya Mutsvene,
\v	2	kutindinoshushikana kwazvo, neshungu dzisingaperi mumoyo mangu.
\v	3	Nokutindaishuva kuti ini ndomene nditukwe kuna Kristu nekuda kwehama dzangu, verudzi rwangu panyama;
\v	4	varivaIsraeri, vane kuitwa vana, nekubwinya, nesungano, nekupiwa kwemurairo, neushumiri hwaMwari, nezvivimbiso,
\v	5	madzibabandeavo, naKristu wakabva kwavari panyama, ari pamusoro pezvose, Mwari anokudzwa narinhi. Ameni.
\p
\v	6	Asikwete shoko raMwari serakakundikana. Nokuti havasi vose vakabva kuna Israeri, vari vaIsraeri;
\v	7	kwetenokuti imbeu yaAbhurahama, vose vana; asi  zvinonzi: Kuna Isaka ndiko kuchadanwa mbeu yako.
\v	8	Ndikokuti, havasi vana venyama, ivo vari vana vaMwari; asi vana vechivimbiso vanoverengerwa kumbeu.
\v	9	Nokutiiri ishoko rechivimbiso  rinoti: Nenguva ino ndichauya, uye Sara achava nemwanakomana.
\p
\v	10	Handizvo chete, asi naRabheka wakati ava nemimba neumwe, Isaka baba vedu;
\v	11	nokuti  vana vasati vaberekwa, kana kumboita chakanaka kana chakaipa, kuti zano raMwari maererano nesananguro rigare, kwete kubva pamabasa, asi kubva kune anodana,
\v	12	zvakataurwa kwaari kuti: Mukuru achashumira mudiki;
\v	13	sezvazvakanyorwa  zvichinzi: Jakobho ndakamuda, asi Esau ndakamuvenga.
\p
\v	14	Ko zvino tichatii? Kusarurama  kuriko kuna Mwari here? Ngazvisadaro!
\v	15	Nokuti anoti kuna Mozisi: Ndichava netsitsi kune wandine tsitsi naye, uye ndichanzwira ngoni wandinonzwira ngoni.
\v	16	Naizvozvo zvakadaro ha zvisi zveanoda, kana zveanomhanya, asi zvaMwari anonzwira tsitsi.
\v	17	Nokuti rugwaro rwunoti kuna Farao: Ndizvozvi zvandakakumutsira, kuti ndiratidze simba rangu mauri, uye kuti zita rangu riparidzwe panyika yose.
\v	18	Naizvozvo zvino anonzwira tsitsi iye waanoda; uye anowomesa moyo  wewaanoda.
\v	19	Zvino iwe uchati kwandiri:  Iye achiri kuwanirei mhosva? Nokuti ndiani angapikisa kuda kwake?
\v	20	Haiwa, iwe munhu ndiwe ani anokakavadza Mwari? Chakaumbiwa chingati here kune wakaumba: Wakandiitirei sezvizvi?
\v	21	Kana muumbi haana simba pamusoro pevhu here, kuti nebundu rimwe aite mudziyo umwe unokudzwa, neumwe unozvidzwa?
\v	22	Uye kana Mwari achida kuratidza hasha, nekuzivisa simba rake, wakatakura nemoyo murefu kwazvo midziyo yehasha yakagadzirirwa kuparadzwa;
\v	23	uye kuti azivise fuma yekubwinya kwake pamidziyo yetsitsi, yaakagara agadzirira kubwinya,
\v	24	kunyange isu, vaakadana, kusiri kuvaJudha chete, asi nekuvahedheni?
\v	25	Sezvaanorevawo muna Hosiya  achiti: Ndichavaidza vanhu vangu  ivo vasiri vanhu vangu; naiye waiva asingadikanwi mudikanwi;
\v	26	zvino zvichaitika  kuti, panzvimbo pazvakanzi kwavari: Hamusi vanhu vangu imwi, ipapo vachaidzwa vana vaMwari mupenyu.
\v	27	Isaya anodanidzirawo maererano naIsraeri  achiti: Kunyange uwandu hwevana vaIsraeri hukaita sejecha regungwa, vakasara vachaponeswa;
\v	28	nokuti achapedza basa neku rigurisira mukururama; nokuti Ishe achagurisira basa panyika.
\v	29	Uye Isaya sezvaakagara areva  achiti: Dai Ishe wehondo asina kutisiira mbeu, tingadai takava seSodhoma, uye takaitwa takafanana neGomora.
\p
\v	30	Ko tichatii? Kuti vahedheni vasingatsvaki kururama, vakabata kururama, iko kururama kunobva parutendo;
\v	31	asi Israeri, achitsvaka murairo wekururama, haana kusvika pamurairo wekururama.
\v	32	Nekuda kwei? Nokuti havana  kutsvaka nerutendo, asi nezvainge namabasa emurairo; nokuti vakagumburwa pabwe rekugumbura.
\v	33	Sezvazvakanyorwa  zvichinzi: Tarira, ndinoisa paZiyoni ibwe rekugumbura nedombo rechipinganidzo; uye ani nani anotenda kwaari haanganyadziswi.
