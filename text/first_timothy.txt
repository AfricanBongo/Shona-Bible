\b	Tsamba yaPauro yekutanga kuna Timotio
\c	1
\s	Kwaziso
\p
\v	1	Pauro,muapositori waJesu Kristu nekuraira kwaMwari Muponesi wedu, nekwaIshe Jesu Kristu tariro yedu,
\v	2	kunaTimotio mwana  wangu chaiye parutendo: Nyasha, tsitsi,  nerugare zvinobva kuna Mwari Baba vedu naJesu Kristu Ishe wedu.
\s	Timotio ngaaraire vadzidzisi venhema
\p
\v	3	Sezvandakakukurudzirakuti ramba ugere paEfeso, ndichienda kuMakedhonia, kuti uraire vamwe kuti varege kudzidzisa imwe dzidziso,
\v	4	kanakuchenjerera ngano nenhoroondo dzemarudzi dzisingaperi, dzinomutsa gakava panzvimbo yekuvaka kwaMwari kuri murutendo.
\v	5	Asichinangwa chemurairo rudo rwunobva pamoyo wakachena nehana yakanaka nerutendo rusinganyepedzeri;
\v	6	paneizvozvi vamwe vakatsvedza vakatsaukira kukutaura kusina maturo,
\v	7	vachidakuva vadzidzisi vemurairo, vasinganzwisisi kana zvavanoreva, kana maererano nezvavanosimbisa.
\v	8	Asitinoziva kuti murairo wakanaka, kana munhu achiushandisa zviri pamurairo,
\v	9	achizivaizvi, kuti murairo hauna kuitirwa wakarurama, asi vasina murairo nevasingateereri, vasingadi Mwari nevatadzi, vasiri vatsvene nevasina hanya naMwari, mhondi dzemadzibaba nemhondi dzana amai, vanouraya vanhu,
\v	10	mhombwe, ngochani, vanopamba vanhu, vanyepi, vaputsi vemhiko, uye kana chimwe chiriko chinopesana nedzidziso yakagwinya,
\v	11	maererano neevhangeri yekubwinya kwaMwari wakaropafadzwa yandakabatiswa.
\s	Pauro anovonga kuti Mwari wakamuisa pabasa rake
\p
\v	12	Uye ndinovonga wakandigonesa, Kristu Jesu Ishe wedu, kuti wakandiona ndakatendeka, aka ndiisa paushumiri,
\v	13	 ini ndaimbova munyombi nemushushi nemutuki; asi ndakawana tsitsi, nokuti ndakaita nekusaziva pakusatenda;
\v	14	asi nyasha dzaIshe wedu dzakawedzeresa pamwe nerutendo nerudo rwuri muna Kristu Jesu.
\v	15	Ishoko rakatendeka uye rinofanira kugamuchirwa chose, kuti Kristu Jesu wakauya munyika kuzoponesa vatadzi, vandiri ini mukuru wavo;
\v	16	asi nekuda kweizvi ndakawana tsitsi, kuti mandiri ndiri mukuru, Jesu Kristu aratidze moyo murefu wose, ndive muenzaniso kune vanozotenda kwaari, paupenyu husingaperi.
\v	17	Zvino kuna Mambo wekusingaperi, asingafi, asingaonekwi, Mwari woga wakachenjera, nga kuve nekukudzwa nekubwinya kusvika rinhi narinhi. Ameni.
\s	Pauro anopa Timotio basa rake
\p
\v	18	Murairo uyu ndinokumikidza kwauri, mwana  wangu Timotio, sezviporofita zvakatanga pamusoro pako, kuti nazvo urwe kurwa kwakanaka;
\v	19	wakabata rutendo nehana yakanaka, vamwe vakati vairasa, zvichienderana nerutendo vakaputsikirwa nechikepe,
\v	20	 vamwe vavo ndiHimenayosi naArekizandro, vandakakumikidza kuna Satani, kuti vadzidze kusanyomba.
\c	2
\s	Mirairo yekushumira pamwe
\p
\v	1	Naizvozvokutanga pazvose ndinokurudzira  kuti mikumbiro, minyengetero, kureverera  nekupa kuvonga zviitirwe vanhu vose;
\v	2	pamadzimambonevose vari panzvimbo dzakakwirira, kuti tirarame upenyu hwerugare nerunyararo pakunamata Mwari kose nerukudzo;
\v	3	nokutiizvi zvakanaka uye zvinogamuchirwa pamberi paMwari Muponesi wedu,
\v	4	uyoanoda  kuti vanhu vose vaponeswe uye vasvike pakuziva chokwadi.
\v	5	Nokuti kuna Mwari umwe, nemurevereri umwe  pakati paMwari nevanhu,  ndiye munhu Kristu Jesu,
\v	6	wakazvipaiye kuva rudzikunuro rwevose,  chive chapupu panguva dzakafanira,
\v	7	ichochandagadzirwa ini kuva muparidzi nemuapositori (ndinoreva chokwadi muna Kristu, handitauri nhema), mudzidzisi wevahedheni parutendo nechokwadi.
\s	Zvinofanira kuita vakadzi
\p
\v	8	Naizvozvondinoshuva kuti varume vanyengetere panzvimbo dzose, vachisimudza maoko matsvene, pasina kutsamwa nekupikisana.
\v	9	Saizvozvowovakadzi vazvishongedze nezvipfeko zvakafanira, vane kunyara nekuzvidzora, kwete nevhudzi rakarukwa, kana goridhe, kana maparera, kana nguvo dzinodhura,
\v	10	asi, zvakafanira vakadzi vanoti vanoshumira Mwari, nemabasa akanaka.
\v	11	Mukadzi ngaadzidze mukunyarara nekuzvininipisa kose.
\v	12	Asi handitenderi mukadzi kuti adzidzise, kana kuti ave nesimba pamusoro pemurume, asi ave mukunyarara.
\v	13	Nokuti Adhamu wakatanga kuumbwa, tevere Evha;
\v	14	naAdhamu haana kunyengerwa, asi mukadzi anyengerwa wakava mukudarika,
\v	15	asi achaponeswa kubudikidza nekubereka vana, kana vachirambira murutendo nerudo neutsvene pamwe nekuzvidzora.
\c	3
\s	Utariri hwekereke
\p
\v	1	Ishoko rakatendeka  rekuti: Kana munhu achishuva basa reutariri, anoshuva basa rakanaka.
\v	2	Naizvozvomutariri anofanira kuva asina chaangapomerwa, murume wemukadzi umwe, wakazvibata, anozvidzora, ane chiremerera, anogamuchira vaeni, nyanzvi pakudzidzisa,
\v	3	asirimuraradzi, asingafariri kurwa, asingakariri mibairo yakaipa, asi wakadzikama, asina gakava, asingakariri mari;
\v	4	anobataimba yake pachake zvakanaka, anodzora vana  vake nerukudzo rwose,
\v	5	nokutikana munhu asingazivi kubata imba yake pachake, achachengeta sei kereke yaMwari?
\v	6	Asavamutendi mutsva, kuti nekukudzwa arege kuwira mukupiwa mhosva kwadhiabhorosi.
\v	7	Uyezveanofanira kuva neuchapupu hwakanaka kubva kune vari kunze, kuti arege kuwira mukumhurwa ne mumusungo wadhiabhorosi.
\p
\v	8	Saizvozvovadhikoni  ngavave vanokudzwa, vasina manzwi maviri, vasingadi waini zhinji, vasingakariri fuma yakaipa,
\v	9	vanochengetachakavanzika cherutendo muhana yakachena.
\v	10	Naivava ngavatange kuedzwawo, ipapo vangashumire, kana vasina chavangapomerwa.
\v	11	Saizvozvo vakadzi  vavo ngavave vanokudzwa, kwete vacheri, vanozvidzora, vakatendeka pazvose.
\v	12	Vadhikoni ngavave varume vemukadzi umwe, vanobata vana  vavo nedzimba dzavo pachavo zvakanaka.
\v	13	Nokuti avo vakashumira zvakanaka, vanozviwanira chimiro chakanaka, nekutsunga kukuru parutendo rwuri muna Kristu Jesu.
\p
\v	14	Zvinhu izvi ndinokunyorera, ndichitarisira kuuya kwauri nekukurumidza;
\v	15	asi kana ndikanonoka, kuti uzive kuti vanofanira kufamba sei mumba maMwari, inova kereke yaMwari mupenyu, mbiru nehwaro hwechokwadi.
\v	16	Zvinotendekawo  kuti chakavanzika chekunamata Mwari chikuru; Mwari wakaratidzwa panyama, wakanzi wakarurama paMweya, wakaonekwa nevatumwa, akaparidzwa kuvahedheni, akatendwa panyika, akakwidzwa mukubwinya.
\c	4
\s	Kutsauka panguva yekupedzisira
\p
\v	1	ZvinoMweya anoreva zvakajeka, kuti panguva dzekupedzisira vamwe vachatsauka parutendo, vachiteerera mweya inonyengera nedzidziso dzemadhimoni,
\v	2	paunyepedzerihwevanoreva nhema, vakapiswa pahana dzavo pachavo nedare rinopisa,
\v	3	vachidzivisakuwanana  nekuraira kuzira kudya Mwari kwaakasika kuti kugamuchirwe nekuvonga nevanotenda uye vanoziva chokwadi.
\v	4	Nokutichose chisikwa chaMwari chakanaka, uye hakuna chingafanira kuraswa kana chichigamuchirwa nekuvonga;
\v	5	nokutichinoitwa chitsvene neshoko raMwari nemunyengetero.
\s	Timotio ave wakatendeka pabasa raMwari
\p
\v	6	Kanauchiraira hama zvinhu izvi, uchava mushumiri wakanaka waJesu Kristu, wakadzidziswa nemashoko erutendo needzidziso yakanaka, yaunonyatsotevera.
\v	7	Asiurambe ngano dzakaipa nedzechembere. Uye uzvirovedze pakunamata Mwari;
\v	8	nokutikurovedza muviri kunobatsira zvishoma; asi kunamata Mwari kunobatsira pazvinhu zvose, zvakune chivimbiso cheupenyu hwazvino nehwunouya.
\v	9	Shokoiri rakatendeka uye rinofanirwa nekugamuchirwa kose.
\v	10	Nokuti naizvozvo nesu tinoshanda nesimba, nekushorwa, nokuti tinovimba naMwari mupenyu, anova Muponesi wevanhu vose, zvikuru weavo vanotenda.
\s	Timotio anorairwa kufamba kwakanaka nekudzidzisa
\p
\v	11	Raira zvinhu izvi udzidzise.
\v	12	Kusava nemunhu anozvidza udiki hwako, asi uve muenzaniso wevanotenda pashoko, pamufambiro, parudo, pamweya, parutendo,  nepautsvene.
\v	13	Kusvika ndasvika, ngwarira pakuverenga, pakuraira,  nepadzidziso.
\v	14	Usashaya hanya nechipo chiri mauri, chawakapiwa kubudikidza nechiporofita pamwe nekuiswa maoko eutariri.
\v	15	Funganya pamusoro pezvinhu izvi, uve pazvinhu izvi, kuti kupfuurira mberi kwako kuonekwe kune vose.
\v	16	Uzvichenjerere iwe nedzidziso. Urambire pazviri, nokuti mukuita izvi, uchazviponesa iwe pamwe nevanokunzwa.
\c	5
\s	Ukama nevatana nechirikadzi
\p
\v	1	Usatukamukuru, asi u mutsiure sababa, vadiki sevanin'ina,
\v	2	vakadzivakuru sanamai; vakadzi vadiki sehanzvadzi, pakuchena kose.
\s	Kubata chirikadzi kwakafanira
\p
\v	3	Kudzachirikadzi dziri chirikadzi zvirokwazvo.
\v	4	Asikana imwe chirikadzi ine vana kana vazukuru, ngavatange kudzidza kuratidza rukudzo kumba kwavo pachavo, vadzosere zvakafanira kuvabereki; nokuti ndizvo zvakanaka zvinogamuchirwa pamberi paMwari.
\v	5	Zvinouyo ari chirikadzi zvirokwazvo yakasiiwawo yoga anovimba naMwari, anogarawo pamikumbiro neminyengetero siku nesikati.
\v	6	Asiuyo anozvipira kuzvifadza, wakafa ari mupenyu.
\v	7	Uyeraira zvinhu izvi, kuti varege kuva nechavangapomerwa.
\v	8	Asikana munhu asingachengeti vekwake, zvikuruwo veimba  yake, waramba rutendo, uye wakaipa kukunda asingatendi.
\p
\v	9	Chirikadzingainyorwe ine makore asiri pasi pemakumi matanhatu, yaiva mukadzi wemurume umwe,
\v	10	inopupurirwa mabasa akanaka, kana yakarera vana, kana yakagamuchira vaeni, kana yakashambidza tsoka dzevatsvene, kana yakabatsira vari mumatambudziko, kana yakateverera basa rose rakanaka.
\v	11	Asi chirikadzi diki urambe, nokuti kana dzochiva zvinopesana naKristu, dzinoda kuwanikwa;
\v	12	dzava nemhosva, nokuti dzarasa rutendo rwekutanga.
\v	13	Neipapowo dzinodzidza usimbe dzichipotedza dzimba; uye hadzisi simbe chete, asi vezvisina maturo, vanopindira zvisi zvavo, vachitaura zvavasingafaniri.
\v	14	Naizvozvo ndinoda kuti  chirikadzi diki dziwanikwe, dzibereke vana, dzibate dzimba  dzadzo, dzirege kutongopa muvengi mukana wekutuka.
\v	15	Nokuti vamwe vatotsauka vachitevera Satani.
\v	16	Kana murume upi neupi anotenda kana mukadzi anotenda ane chirikadzi, ngaadzibatsire, nekereke irege kuremedzwa, kuti ibatsire chirikadzi chaidzo.
\s	Vakuru vanobata nevanodzidzisa
\p
\v	17	Vakuru vanobata zvakanaka ngavaverengwe sevanofanirwa nekukudzwa kwakapetwa, zvikuru avo vanobata nesimba pashoko nepadzidziso.
\v	18	Nokuti rugwaro rwunoti: Usasunga muromo wenzombe inopura; uye: Mushandi wakafanirwa nemubairo wake.
\v	19	Usangogamuchira mhaka inopomerwa mutariri, kunze kana kuri mberi kwezvapupu zviviri kana zvitatu.
\v	20	Vanotadza utsiure pamberi pevose, kuti vamwewo vave nekutya.
\v	21	Ndino kurairisa kwazvo pamberi paMwari naIshe Jesu Kristu, nevatumwa vakasanangurwa, kuti uchengete zvinhu izvi usingagari watotonga, uye usingaiti chinhu uchitsaura vanhu.
\v	22	Usakurumidza kuisa maoko pamusoro pemunhu, kana kugovana pazvivi zvevamwe; uzvichengete iwe uri mutsvene.
\p
\v	23	Usachiramba uchinwa mvura  chete, asi ushandise waini shoma, nekuda kwemudumbu mako neundonda hwako hwekazhinji.
\v	24	Zvivi zvevamwe vanhu zviri pachena, zvinotungamirira kukutongwa; zvevamwewo zvichiteverawo.
\v	25	Saizvozvowo mabasa akanaka ari pachena, neasina kudaro haagoni kuvanzwa.
\c	6
\s	Varanda navatenzi
\p
\v	1	Vosevari varanda pasi pejoko, ngavaverenge vatenzi vavo sevanofanirwa nerukudzo rwose, kuti zita raMwari nedzidziso zvirege kunyombwa.
\v	2	Nevanevatenzi vanotenda ngavarege ku vazvidza, zvadziri hama, asi zvikuru ngava vashandire, nokuti vakatendeka uye vanodikanwa vagovani vemubairo. Dzidzisa zvinhu izvi ukurudzire.
\s	Dzidziso dzakarasika dzinouisa zvakaipa
\p
\v	3	Kanamunhu achidzidzisa zvakasiyana  nezvizvi, uye asingabvumiri mashoko awa mapenyu, aIshe wedu Jesu Kristu, nedzidziso inoenderana nekunamata Mwari,
\v	4	anongozvikudza,asingazivi chinhu, asi anongokarira mibvunzo nenharo dzemashoko, panobva godo, gakava, kutuka, kufungidzira kwakaipa,
\v	5	kukakavadzanakwevanhu vane murangariro wakaodzwa, vakarasikirwa nechokwadi, vachiti kunamata Mwari ndizvo zvinofumisa. Zviparadzanise nevakadaro.
\p
\v	6	Asikunamata Mwari nekugutsikana ndizvo zvinofumisa kwazvo;
\v	7	nokutihatina kuuya nechinhu panyika, zviri pachena kuti hatigoni kubuda nechinhu;
\v	8	asikana tine kudya nezvekupfeka tichagutsikana neizvozvi.
\v	9	Asivanoshuva kufuma vanowira mumuedzo ne mumusungo, ne mukuchiva kweupenzi kuzhinji kunokuvadza, zvinonyudza vanhu mukuparadzwa nekuputswa;
\v	10	nokuti kuda mari ndiwo mudzi wezvakaipa zvose; uyo vamwe vakati vachishuva vakatsauswa parutendo, vakazvibaya neshungu zhinji.
\s	Kumwe kuraira kwaPauro
\p
\v	11	Asi iwe, haiwa munhu waMwari, tiza zvinhu izvi; utevere kururama, kunamata Mwari, rutendo, rudo, moyo murefu,  neunyoro.
\v	12	Irwa kurwa kwakanaka kwerutendo, batisisa upenyu husingaperi, hwawakadanirwawo kwahuri, ukabvumawo kubvuma kwakanaka pamberi pezvapupu zvizhinji.
\v	13	Ndinokuraira pamberi paMwari, anoraramisa zvinhu zvose, naKristu Jesu, wakapupura kupupura kwakanaka pamberi paPondiyo Pirato,
\v	14	kuti uchengete murairo usina gwapa, usina chaungapomerwa, kusvika pakuonekwa kwaIshe wedu Jesu Kristu,
\v	15	kwaacharatidza panguva dzake, iye Wakaropafadzwa uye oga Wemasimbaose, Mambo wemadzimambo naIshe wemadzishe,
\v	16	iye oga ane kusafa, agere pachiedza chisingasvikiki, hakuna umwe wevanhu wakambomuona, kana kugona ku muona; kukudzwa nesimba risingaperi  zviri kwaari. Ameni.
\p
\v	17	Raira vakafuma panyika ino, kuti varege kuzvikudza, kana kuvimba nefuma isingavimbiki, asi muna Mwari mupenyu, anotipa zvinhu zvose achiwanza kuti tifare;
\v	18	vaite zvakanaka, kuti vave vafumi pamabasa akanaka, vagadzirire kupa,  nekugovana;
\v	19	vazvirongedzere nheyo yakanaka yenguva inouya, kuti vabatisise upenyu husingaperi.
\s	Mashoko ekupedzisira
\p
\v	20	Haiwa, Timotio, chengetedza icho chawakabatiswa, ufuratire kutaura kusina maturo nekupikisa kwezvinonzi ruzivo zviri zvenhema;
\v	21	irwo vamwe vakati vachibvuma vakarasika maererano nerutendo. Nyasha  ngadzive newe. Ameni.
