\b	Tsamba yechipiri yaPauro kuna Timotio
\c	1
\s	Kwaziso
\p
\v	1	Pauro,muapositori waJesu Kristu kubudikidza nechido chaMwari, zvichienderana nechivimbiso cheupenyu huri muna Kristu Jesu,
\v	2	kunaTimotio mwana  wangu unodikanwa: Nyasha, tsitsi,  nerugare zvinobva kuna Mwari Baba naKristu Jesu Ishe wedu.
\s	Timotio anorairwa kuti asimbe pabasa rake
\p
\v	3	NdinovongaMwari, wandinoshumira kubva kumadziteteguru muhana yakachena, kuti ndisingamiri ndinokurangarira paminyengetero yangu siku nesikati,
\v	4	ndichishuvakukuona, ndichirangarira misodzi yako, kuti ndizadzwe nemufaro,
\v	5	ndichiisamumurangariro rutendo rusinganyepedzeri rwuri mauri, rwaigara pakutanga muna mbuya vako Roisi namai vako Yunisi, uye ndinovimba kuti rwuri mauriwo.
\p
\v	6	Nemhakayeizvi ndinokuyeudzira kuti ukutidzire chipo chaMwari, chiri mauri nekuiswa kwemaoko angu.
\v	7	NokutiMwari haana kutipa mweya wekutya, asi wesimba, newerudo, newekuzvidzora.
\v	8	Naizvozvousanyadziswa neuchapupu hwaIshe wedu, kana hwangu musungwa wake; asi utambudzikire evhangeri pamwe  neni zvichienderana nesimba raMwari,
\v	9	wakatiponesa,akatidana nekudana kutsvene, kwete zvichienderana nemabasa edu, asi zvichienderana nezano rake pachake nenyasha dzakapiwa kwatiri muna Kristu Jesu nhambo dzenguva dzisati dzavapo,
\v	10	asi ikozvino kunoratidzwa nekuonekwa kweMuponesi wedu Jesu Kristu, wakaparadza rufu, akabudisa pachena upenyu nekusafa kubudikidza neevhangeri,
\v	11	yandakagadzirwa ini kuva muparidzi, nemuapositori, nemudzidzisi wevahedheni.
\v	12	Nemhaka yeizvi neni ndinotambudzika zvinhu izvi, zvakadaro handinyadziswi, nokuti ndinoziva wandakatenda, uye ndine chokwadi kuti anogona kuchengeta chandakaisa muruoko kusvika zuva iroro.
\v	13	Batisisa muenzaniso wemashoko mapenyu awakanzwa kwandiri murutendo nerudo rwuri muna Kristu Jesu.
\v	14	Icho chinhu chakanaka chakaiswa mumaoko  mako chengeta naMweya Mutsvene anogara matiri.
\p
\v	15	Unozviziva izvi, kuti vose vari paAsia vakandifuratira; pakati pavo pana Figero naHemogene.
\v	16	Ishe ngaape tsitsi kuimba yaOnesiforo; nokuti kazhinji wakandivandudza, uye haana kunyadziswa neketani yangu,
\v	17	asi asvika Roma, wakanditsvakisisa, aka ndiwana.
\v	18	Ishe ngaamuitire kuti awane tsitsi kuna Ishe nezuva iro; uye muzvinhu zvingani zvaaka ndibatira paEfeso, iwe unozivisisa.
\c	2
\s	Timotio anosimbiswa
\p
\v	1	Naizvozvoiwe, mwana wangu, simba munyasha dziri muna Kristu Jesu.
\v	2	Nezvinhuzvawakanzwa kwandiri pakati pezvapupu zvizhinji, uzvikumikidze izvozvo kuvanhu vakatendeka vachagonawo kudzidzisa vamwe.
\v	3	Naizvozvoiwe utambudzike zvakaoma, semurwi wakanaka waJesu Kristu.
\v	4	Hakunamunhu anobata semurwi anozvipinganidza nezviitiko zveupenyu, kuti afadze uyo waka mupinza basa somurwi.
\v	5	Uyekanawo munhu achikwikwidza, haashongedzwi korona kana asina kukwikwidza zviri pamurairo.
\v	6	Murimianobata zvakasimba anofanira kutanga kugamuchira zvibereko.
\v	7	Fungisisazvandinoreva; uye Ishe ngaakupe kunzwisisa pazvinhu zvose.
\p
\v	8	RangariraJesu Kristu wakamutswa kubva kuvakafa, wembeu yaDhavhidhi, zvichienderana neevhangeri yangu;
\v	9	yandinotambudzikamairi zvakaipa, kusvika  pakuva muzvisungo, semuiti wezvakaipa; asi shoko raMwari harina kusungwa.
\v	10	Saka ndinotsungirira zvinhu zvose nekuda kwevakasanangurwa, kuti naivo vawane ruponeso rwuri muna Kristu Jesu, pamwe nekubwinya kusingaperi.
\v	11	Shoko  iri rakatendeka; nokuti kana takafa pamwe  naye, tichararamawo pamwe  naye.
\v	12	Kana tikatsungirira, tichatongawo pamwe na ye; kana tika muramba, naiye achatiramba.
\v	13	Kana tisingatendeki, iye anoramba akatendeka; iye haagoni kuzviramba.
\s	Tinofanira kuita sei kune vakarasika padzidzo
\p
\v	14	U varangaridze zvinhu izvi, uchirairisa pamberi paIshe kusapikisa pamashoko kusingabatsiri chinhu  asi kutsausa vanonzwa.
\v	15	Shingaira kuti uzviratidze kuna Mwari uri wakatendeka, mushandi asingafaniri kunyadziswa, anonyatsoruramisa shoko rechokwadi.
\v	16	Asi nzvenga kutaura kwetsvina kusina maturo; nokuti vacharamba vachingonyanya pakusatya Mwari,
\v	17	neshoko ravo richanyenga segomarara; pakati pavo pana Himenayosi naFiretosi;
\v	18	ivo vakatsauka pachokwadi, vachiti kumuka kwatova po, vachipidigura rutendo rwevamwe.
\v	19	Kunyange zvakadaro nheyo yaMwari inomira yakasimba, ine mucherechedzo uyu: Ishe anoziva vari vake, uye  kuti: Umwe neumwe anoreva zita raKristu ngaabve pakusarurama.
\v	20	Asi mumba huru hamuna midziyo yegoridhe neyesirivha chete, asiwo yematanda neyevhu, uye imwe ndeyekukudzwa asi imwe ndeyekusakudzwa.
\v	21	Naizvozvo kana munhu achizvinatsa pazvinhu izvi, achava mudziyo werukudzo, wakaitwa mutsvene, une basa kuna Tenzi, wakagadzirirwa basa rose rakanaka.
\p
\v	22	Tizawo kuchiva kweudiki, asi uteverere kururama, rutendo, rudo, rugare, pamwe nevanodana kuna Ishe zvichibva pamoyo wakachena.
\v	23	Asi mibvunzo yeupenzi neyekusadzidza urambe, uchiziva kuti zvinomutsa kurwa.
\v	24	Zvino muranda waIshe haafaniri kurwa, asi ave munyoro kune vose, anoziva kudzidzisa, ane moyo murefu,
\v	25	anoraira neunyoro avo vanozvipikisa, kuti zvimwe Mwari avape kutendeukira kuruzivo rwechokwadi,
\v	26	uye vapengenuke kubva pamusungo wadhiabhorosi, wavaiva vakabatwa naye pakuda kwake.
\c	3
\s	Kurasika kwemazuva ekupedzisira
\p
\v	1	Asiuzive ichi, kuti mumazuva ekupedzisira nguva dzekutambudzika dzichasvika.
\v	2	Nokutivanhu vachava vanozvida, vanoda mari, vanozvirumbidza, vanozvikudza, vatuki, vasingateereri vabereki, vasingavongi, vasiri vatsvene,
\v	3	vasinarudo rwechisikirwo, vasingaregereri, vacheri, vasingazvidzori, vane hasha, vasingadi zvakanaka,
\v	4	vatengesi,vanomhanyirira, vane manyawi, vanoda mafaro kupfuura kuda Mwari,
\v	5	vanemufananidzo wekunamata Mwari, asi vachiramba simba rawo; ubve pane vakadaiwo.
\v	6	Nokutikwavari kunobva vanoverevedza mudzimba, vachitapa vakadzi nzenza, vakaremedzwa nezvivi, vachitungamirirwa nekuchiva kwakasiyana-siyana,
\v	7	vanongogaravachidzidza, asi havatongogoni kusvika paruzivo rwechokwadi.
\v	8	SezvowoJane naJambere vakapikisa Mozisi, saizvozvowo ava vanoramba chokwadi, vanhu vendangariro dzakaodzwa, vakaraswa maererano nerutendo.
\v	9	Asihavachapfuuriri mberi; nokuti upenzi hwavo huchaonekwa kune vose, sezvakazoita hwavowo.
\p
\v	10	Asi iwe wakanyatsoteverera dzidziso yangu, mufambiro, chinangwa, rutendo, moyo murefu, rudo, kutsungirira,
\v	11	kushushwa,  nenhamo, zvakandiwira paAndiyokiya, paIkonio,  nepaRistra, kushushwa kwakadini kwandakatsungirira  makuri; uye Mwari wakandinunura kubva maari ose.
\v	12	Nevesewo vanoda kurarama mukunamata Mwari muna Kristu Jesu vachashushwa;
\v	13	asi vanhu vakaipa nevanyengeri vachaenderera mberi pakuipa vachitsausa nekutsauswa.
\v	14	Asi iwe rambira pazvinhu zvawakadzidza uye zvawakatendeswa, uchiziva kuti waka zvidzidza kuna ani,
\v	15	uye kuti kubvira paucheche wakaziva magwaro matsvene, anogona kukuchenjedza kusvika pakuponeswa kubudikidza nerutendo rwuri muna Kristu Jesu.
\v	16	Rugwaro rwose rwakafemerwa naMwari uye rwunobatsira padzidziso, pakutsiura, pakudzora,  nepakuraira kuri mukururama;
\v	17	kuti munhu waMwari ave wakakwana zvizere, agadzirirwa basa rose rakanaka.
\c	4
\s	Timotio anosimbiswa
\p
\v	1	Naizvozvondinorairisa pamberi paMwari, naIshe Jesu Kristu, iye achatonga vapenyu nevakafa, pakuonekwa kwake neushe hwake:
\v	2	Paridzashoko; iva wakagadzirira nenguva yakafanira, panguva isakafanira, dzora, tsiura, kurudzira nemoyo murefu wose nedzidziso.
\v	3	Nokutinguva ichavapo yavacharamba kutendera dzidziso mhenyu, asi zvichienderana nekuchiva kwavo pachavo vachazvivunganidzira vadzidzisi, vachirumwa nzeve;
\v	4	uyevachafuratidza nzeve  dzavo pachokwadi, vachitendeukira kungano.
\v	5	Asiiwe svinura pazvinhu zvose, utsungirire pamatambudziko, uite basa remuevhangeri, uzadzise basa rako.
\p
\v	6	Nokutiini ndatodururwa sechipo chinodururwa, nenguva yekubva kwangu yasvika.
\v	7	Ndarwakurwa kwakanaka, ndapedza nhangemutange, ndachengeta rutendo;
\v	8	kubvaikozvino, ndakaisirwa korona yekururama Ishe yavachandipa, mutongi wakarurama, nezuva iroro; uye kwete kwandiri ndega, asi nekune vose vanoda kuonekwa kwake.
\s	Mashoko ekupedzisira
\p
\v	9	Shingairirakukurumidza kuuya kwandiri.
\v	10	Nokuti Dhemasi wakandisiya, ada nyika yaikozvino, akaenda kuTesaronika; Kresike kuGaratiya, Tito kuDharimatia.
\v	11	Ruka oga aneni. Tora Mariko uuye naye nokuti anondibatsira pakushumira.
\v	12	Asi Tikiko ndakamutuma kuEfeso.
\v	13	Nguvo yandakasiya paTroasi kuna Kapo, kana wouya uuye nayo, nemabhuku, zvikuru magwaro ematehwe.
\v	14	Arekisandiro mupfuri wendarira wakandiitira zvakaipa zvizhinji; Ishe achamutsiva zvinoenderana nemabasa ake;
\v	15	iwewo umuchenjerere, nokuti wakapikisa zvikurusa mashoko edu.
\v	16	Pakuzvidavirira kwangu kwekutanga hapana wakamira neni, asi vose vakandisiya. Dai zvarega kuverengerwa kwavari.
\v	17	Asi Ishe wakamira neni, akandisimbisa, kuti neni kuparidza kukwaniswe, nevahedheni vose vanzwe; uye ndakarwirwa kubva pamuromo weshumba.
\v	18	Uye Ishe achandirwira pabasa rose rakaipa, uye acha ndichengetera muushe hwake hwekudenga; kubwinya  ngakuve kwaari rinhi narinhi. Ameni.
\s	Mashoko ekupedzisira
\p
\v	19	Kwazisa Priska naAkwira, neimba yaOnesiforo.
\v	20	Erasto wakasara paKorinde; asi Trofimo ndakamusiya paMireto achirwara.
\v	21	Shingairira kuuya chando chisati chasvika. Yubhuro anokukwazisa, naPudheni, naRinosi, naKraudhia, nehama dzose.
\p
\v	22	Ishe Jesu Kristu  ngaave nemweya wako. Nyasha  ngadzive nemwi. Ameni.
