\b	Nahumi
\c	1
\s	Hasha dzaJehovha dzinopfutira Ninivhe
\p
\v	1	MutoroweNinivhe. Bhuku rechiratidzo chaNahumi muErikoshi.
\p
\v	2	JehovhandiMwari ane godo, uye mutsivi; Jehovha mutsivi uye ane hasha; Jehovha mutsivi kuvavengi vake; uye anochengetera vavengi vake  hasha.
\v	3	Jehovhaanononoka kutsamwa, uye mukuru pasimba, uye Jehovha haangasununguri zvekusunungura  ane mhosva; nzira yake iri muchamupupuri nemudutu remhepo, uye makore iguruva retsoka dzake.
\v	4	Anotsiuragungwa, ndokuriomesa, nekuomesa nzizi dzose; Bhashani rinosvava, uye Karimeri, neruva reRebhanoni rinosvava.
\v	5	Makomoanodedera pamberi pake, uye zvikomo zvinonyunguduka; nenyika inokwirira pamberi pake, nepasi, nevose vagerepo.
\v	6	Ndianiangamira pamberi pehasha dzake? Uye ndiani angamira pakupfuta kwehasha dzake? Hasha dzake dzinoduruka semoto; nemabwe akaputsanyiwa naye.
\v	7	Jehovhawakanaka; inhare pazuva rekutambudzika; uye anoziva vanovimba naye.
\v	8	Asinemafashame ari kupfuura achagumisa kwazvo nzvimbo yaro, uye rima richadzingirira vavengi vake.
\p
\v	9	Munorangarireimuchipokana naJehovha? Iye achaita mugumo wakakwana; kutambudzika hakungamuki rwechipiri.
\v	10	Nokuti vachakorekana seminzwa, uye vakadhakwa sezvidhakwa, vachapedzwa semashanga akaoma kwazvo.
\v	11	Murongi wezvakaipa kurwisana naJehovha wakabuda kwauri, mupi wemazano wakaipa.
\p
\v	12	Anoreva seizvi Jehovha: Kunyange vakatambarara, uye saizvozvo vakawanda, zvakadaro vachagurwa paachapfuura. Kunyange ndakakurwadzisa, handichakurwadzisizve.
\v	13	Nokuti ikozvino ndichavhuna tsvimbo yake kubva kwauri, uye zvisungo zvako ndichadamburanya.
\v	14	Zvino Jehovha wakapa murairo pamusoro pako kuti hakuchazodzvarwizve zvezita rako. Kubva muimba yevamwari vako ndichagura zvifananidzo zvakavezwa nezvifananidzo zvakaumbwa nekunyungudusa. Ndichaita guva rako, nokuti haubatsiri.
\v	15	Tarirai kumakomo tsoka dzinouisa mashoko akanaka, anodanidzira rugare! Iwe Judha, chengetedza mitambo yako, ita mhiko dzako, nokuti wakaipa haachazopfuurizve kwauri zvekare; wagurwa zvachose.
\c	2
\s	Ninivhe richaparadzwa naJehovha
\p
\v	1	Muputsanyiwakwira pamberi pechiso chako; chengetedza nhare, rinda nzira, simbisa chiuno, simbisa masimba zvakasimba.
\v	2	NokutiJehovha anodzosa ukuru hwaJakove seukuru hwaIsraeri. Nokuti vanovadurura vakavadurura ndokuparadza matavi emizambiringa yavo.
\v	3	Nhovodzemhare dzake dzakatsvukiswa; varume vakatsunga vakapfeka zvitsvuku; ngoro dziri mukati nemoto wedare pazuva rekuzvigadzirira kwake; nemiti yemifiri ichazungunuswa.
\v	4	Ngorodzinopenga munzira dzemumusha; dzinoenda uko neuko pamapani; kuonekwa kwadzo kwakaita semwenje mizhinji; dzinomhanya sedzimheni.
\v	5	Acharangariravakuru vake; vachagumburwa pakufamba kwavo; vachakurumidza parusvingo rwavo; uye chitaviriro chamiswa.
\v	6	Masuwoenzizi achazarurwa, uye muzinda uchanyauka.
\v	7	ZvinoHuzabhi achaiswa muutapwa, achakwidzwa, uye varandakadzi vake vachatungamira sezvinoita neshoko renjiva zhinji vachirova pamoyo yavo.
\v	8	AsiNinivhe rakaita sedziva remvura kubva kare; zvakadaro vachatiza  vachiti: Mirai! Mirai! Asi hakuna achadzoka.
\v	9	Pambaisirivha, pambai goridhe; nokuti hakuna mugumo wezvakaunganidzwa, kubwinya kwenhumbi dzose dzinoshuviwa.
\v	10	Harina chinhu, uye harichashandi, uye raparara; uye moyo unonyauka, nemabvi anorovana, nemarwadzo ari pazviuno zvose, nezviso zvavo vose zvacheneruka.
\p
\v	11	Huripi ugaro hweshumbakadzi, nenzvimbo yekudyira yeshumba diki iripi, paifamba shumba, shumba huru,  nembwanana yeshumba, uye pasina ano dzityityidzira?
\v	12	Shumba yaibvamburanya zvakaringana imbwanana dzayo, ndokudzipira shumbakadzi yayo, ndokuzadza makara ayo nezvakapambiwa, nenzvimbo dzayo dzekugara nezvakabvamburwa.
\p
\v	13	Tarira, ndinopikisana newe, anoreva Jehovha wehondo, uye ndichapisa ngoro dzake muutsi, uye munondo uchapedza hando dzeshumba dzako, uye ndichagura zvakapambiwa zvako kubva panyika, uye shoko revatumwa vako haringanzwikwizve.
\c	3
\p
\v	1	Nhamokuguta reropa zhinji, rose rizere nhema  neugororo; zvinopambiwa hazvibvi.
\v	2	Ruzharwetyava, neruzha rwekutinhira kwemavhiri, nerwemabhiza anotsika, nerwengoro dzinouruka.
\v	3	Kunemutasvi webhiza anokwira, nemurazvo wemunondo, nekupenya kwepfumo, nekuwanda kwevakakuvadzwa, neuremu hwezvitunha, hongu hakuna mugumo wemitumbi, uye vanogumburwa pamitumbi yavo;
\v	4	nekudakweuwandu hweufeve uzhinji hwekunaka kwenyasha dzefambi, mwene weuroyi uzhinji, inotengesa marudzi neufeve hwayo uzhinji, nemhuri kubudikidza neuroyi hwayo uzhinji.
\p
\v	5	Tarira,ndinopikisana newe, anoreva Jehovha wehondo, uye ndafukura marokwe ako pamberi pechiso chako, uye ndaratidza marudzi kushama kwako, neumambo uzhinji nyadzi dzako.
\v	6	Zvinondakanda zvinyangadzo pamusoro pako, nekusakukudza, nekukuita sechiokerwa.
\v	7	Zvinozvichaitika, umwe neumwe anokuona achatiza kubva kwauri, uye achati: Ninivhe rapambiwa. Ndiyani acharichemera? Ndichakutsvagirepi vanyaradzi?
\p
\v	8	Urinani kuna No-Amoni here, raiva rigere pakati penzizi, mvura yakaripoteredza, rusvingo rwaro riri gungwa, madziro aro achibva pagungwa?
\v	9	ItiyopiyaneEgipita raiva simba raro, uye raisapera; Puti neRubhimi vaiva pakukubatsira.
\v	10	Zvakadaro rakatapiwa rakaenda muutapwa; vanana varowo vakaputsanyiwa panhongonya penzira dzose dzemumusha; zvino vakakandira mujenya vanhu varo vose vanokudzwa; uye vakuru varo vose vakasungwa nemaketani.
\v	11	Newewo uchadhakwa; uchavanda; newewo uchatsvaka utiziro nekuda kwemuvengi.
\v	12	Nhare dzako dzose mionde ine zvibereko zvekutanga; kana ikazungunuswa, zvinowira mumuromo memudyi.
\v	13	Tarira, vanhu vako, vakadzi pakati pako, masuwo enyika yako achazarukira kwazvo vavengi vako; moto uchapedza zvipfigiso zvako.
\p
\v	14	Zvicherere mvura zhinji yekukombwa; usimbise nhare dzako; pinda mudope, uye ukanye ivhu; usimbise hondo yezvitinha.
\v	15	Apo moto uchakuparadza; munondo uchakugura, uchakupedza segwatakwata; zviwanze segwatakwata, zviwanze semhashu.
\v	16	Wakapamhidzira vatengesi vako kupfuura nyeredzi dzekumatenga; gwatakwata rinoparadza, ndokubhururuka ndokuenda.
\v	17	Vakashongedzwa korona vako semhashu, nemachinda ako semhashu zhinji, vakaita misasa pavuzhowa pazuva rechando; zuva rabuda dzinobhururuka dzichienda, uye hakuchazikanwi nzvimbo yadzo kuti dziripi.
\p
\v	18	Vafudzi vako vanotsumwaira, iwe mambo weAsiriya; vanokudzwa vako vachagara; vanhu vako vachapararira pamusoro pemakomo, uye hakuna achaunganidza.
\v	19	Hakuna kurapiwa kwekuvhunika kwako; vanga rako rinorwadza; vose vanonzwa guhu rako vachapwatisa maoko pauri; nokuti ndepana ani uipi hwako pahusina kupfuura rinhi narinhi?
