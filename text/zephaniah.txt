\b	Zefaniya
\c	1
\s	Zuva raJehovha raswedera
\p
\v	1	ShokoraJehovha, rakasvika kuna Zefaniya, mwanakomana waKushi, mwanakomana waGedhariya, mwanakomana waAmariya, mwanakomana waHezekiya, pamazuva aJosiya, mwanakomana waAmoni, mambo waJudha.
\p
\v	2	Ndichapedzazvekupedza zvose zvibve pachiso chenyika, anoreva Jehovha.
\p
\v	3	Ndichapedzamunhu nemhuka; ndichapedza shiri dzekumatenga, nehove dzegungwa, nezvigumbuso pamwe nevakaipa; uye ndichagura munhu kubva pachiso chenyika; anoreva Jehovha.
\v	4	Zvinondichatandavadzira ruoko rwangu pamusoro paJudha, nepamusoro pevagari vose veJerusarema; uye ndichagura vakasara vaBhaari kubva panzvimbo ino, zita revaKemarimi pamwe nevapristi;
\v	5	nevanoshumirahondo dzekumatenga pamusoro pematenga edzimba, nevanoshumira vanopika naJehovha vachipikawo naMarikami;
\v	6	nevanodzokapakutevera Jehovha, nevasina kutsvaka Jehovha, uye vasina kumubvunza.
\p
\v	7	Nyararaipakuvapo kwaIshe Jehovha; nokuti zuva raJehovha rava pedo; nokuti Jehovha wakagadzirira chibairo; wakaita vakakokwa vake vatsvene.
\p
\v	8	Zvinozvichaitika nezuva rechibairo chaJehovha, ndicharanga machinda, nevanakomana vamambo, nevose vakapfeka nguvo dzevatorwa.
\v	9	Zvinopazuva iro ndicharanga vose vanouruka nepamusoro pechikumbaridzo, vanozadza imba yevatenzi vavo nemhirizhonga nekunyengera.
\v	10	Zvino pazuva iro, anoreva Jehovha, kuchava neinzwi rekuchema kubva pasuwo rehove, nekuungudza kubva pane rechipiri, nekukoromoka kukuru kubva kuzvikomo.
\v	11	Ungudzai, imwi vagari veMakiteshi; nokuti vanhu vose vanotengesa vagurirwa pasi, vose vakatakura sirivha vagurwa.
\v	12	Zvino zvichaitika panguva iyo, ndichanzvera Jerusarema nemwenje mizhinji; uye ndicharanga varume vakagadzikana pamasese avo, vanoti mumoyo mavo: Jehovha haangaiti zvakanaka, uye haangaiti zvakaipa.
\v	13	Naizvozvo fuma yavo ichava chakapambiwa, nedzimba dzavo dongo; vachavakawo dzimba, asi havanga dzigari; uye vachasima minda yemizambiringa asi havanganwi waini yayo.
\p
\v	14	Zuva guru raJehovha rava pedo, rava pedo, uye rinokurumidza zvikuru; inzwi rezuva raJehovha; mhare ichachemapo zvinorwadza.
\v	15	Zuva iro izuva rekutsamwa, zuva redambudziko nekushungurudzika, zuva rekurasika nekuparara, zuva rerima nekusviba, zuva remakore nerima gobvu.
\v	16	Zuva rehwamanda nemhere kurwisana nemaguta akashoshewa nemasvingo nekurwisana neshongwe dzakakwirira.
\v	17	Zvino ndichamanikidza vanhu, kuti vafambe semapofu; nokuti vakatadzira Jehovha; neropa ravo richadururwa seguruva, nenyama yavo sendove.
\v	18	Nesirivha yavo kana goridhe ravo hazvingagoni kuvanunura pazuva rekutsamwa kwaJehovha; asi nyika yose ichapedzwa nemoto wegodo rake; nokuti achapedza, zvirokwazvo nekukurumidza vose vagari vepanyika.
\c	2
\s	Vanhu ngavatsvake Jehovha kutonga kuchigere kusvika
\p
\v	1	Zviunganidzei,hongu, unganai, imwi rudzi rwusingashuviki,
\v	2	chirevochisati chabereka, zuva  risati rapfuura sehundi, kupfuta kwekutsamwa kwaJehovha kusati kwauya pamusoro penyu, zuva rekutsamwa kwaJehovha risati rauya pamusoro penyu.
\v	3	TsvakaiJehovha, imwi mose vanyoro venyika, imwi makaita mutongo wake. Tsvakai kururama, tsavakai unyoro; zvimwe mungavanzwa pazuva rekutsamwa kwaJehovha.
\p
\v	4	NokutiGaza richasiiwa, uye Ashikeroni rive dongo; vachadzinga Ashidhodhi pamasikati makuru, uye Ekironi richadzurwa.
\v	5	Nhamokuvagari vemahombekombe egungwa, rudzi rwevaKeteti! Shoko raJehovha rinopokana nemwi, iwe Kenani, nyika yevaFirisitia; uye ndichakuparadza, kuti musava nemugari.
\v	6	Nemahombekombeegungwa achava mafuro ane matsime emvura yevafudzi, nezvirugu zvemakwai.
\v	7	Zvinomahombekombe achava evakasara veimba yaJudha; vachadya paari; mudzimba dzaAshikeroni vacharara pamadekwani; nokuti Jehovha Mwari wavo achavashanyira, nekudzosa utapwa hwavo.
\p
\v	8	Ndakanzwakunyomba kwaMoabhu, nekutuka kwevana vaAmoni, kwavakanyomba nako vanhu vangu, ndokuzvikudza kurwisana pamuganhu wavo.
\v	9	Naizvozvo neupenyu hwangu, anoreva Jehovha wehondo, Mwari waIsraeri: Zvirokwazvo Moabhu achava seSodhoma, nevana vaAmoni seGomora, nyika yerukato, negomba remunyu, nedongo kusvika pakusingaperi; vakasara vevanhu vangu vachavapamba, uye vasiiwa vevanhu vangu vachavagara nhaka.
\v	10	Ndizvo zvavachava nazvo pachinzvimbo chekuzvikudza kwavo, nokuti vakanyomba nekuzvikudza kurwisana nevanhu vaJehovha wehondo.
\v	11	Jehovha achatyisa kwavari, nokuti achaonza vamwari vose venyika; uye vachamushumira, umwe neumwe kubva panzvimbo yake, zviwi zvose zvemarudzi.
\p
\v	12	Nemwi vaItiyopiya, muchava vakaurawa nemunondo wangu.
\v	13	Zvino achatandavadzira ruoko rwake kumaodzanyemba, ndokuparadza Asiriya, uye achaita Ninivhe dongo, riome serenje.
\v	14	Zvino mapoka ezvipfuwo acharara pasi mukati maro, nemhuka dzose dzemarudzi; zviri zviviri hukurwizi nenungu zvicharara pamusoro pembiru dzaro; inzwi richaimba pahwindo; kuparara kuve pazvikumbaridzo; nokuti achafukunura basa remusidhari.
\v	15	Iri iguta rinofara, rinogara rakatambarara, rinoti mumoyo maro: Ini, uye hakuna umwe kunze kwangu. Rava dongo sei, nzvimbo yemhuka yekuraramo. Umwe neumwe anopfuura nemariri anoriridzira muridzo, anomwiza ruoko rwake.
\c	3
\s	Chivi cheJerusarema nekununurwa kwaro
\p
\v	1	Nhamokune rinosemesa uye rakasvibiswa, guta rinomanikidza!
\v	2	Harinakuteerera kuinzwi; harina kugamuchira kurairwa; harina kuvimba naJehovha; harina kuswedera kuna Mwari waro.
\v	3	Machindaaro mukati maro ishumba dzinoomba; vatongi varo mapumhi emadekwani; hadzin'un'uni mapfupa kusvika mangwanani.
\v	4	Vaporofitavaro vakareruka, vanhu vekunyengera kwazvo; vapristi varo vakasvibisa nzvimbo tsvene, vakaita mhirizhonga kumurairo.
\v	5	Jehovhawakarurama ari mukati maro; haangaiti zvakaipa; mangwanani oga-oga anouisa mutongo wake pachena; haakonewi; asi asakarurama haazivi nyadzi.
\p
\v	6	Ndakaguramarudzi; shongwe dzawo dzava matongo; ndakaita nzira dzawo dzemumusha dziparare, kuti hakuna anopfuura; maguta avo aparadzwa, kuti hakuna munhu, kuti hakuna mugari.
\v	7	Ndakati:Zvirokwazvo uchanditya; uchagamuchira kurairwa; kuti ugaro hwavo husagurwa; zvose zvandinovaranga nazvo; zvirokwazvo, vanomuka mangwanani, vanoodza zviito zvavo zvose.
\p
\v	8	Naizvozvondimirirei, anoreva Jehovha, kusvika pazuva randinomukira chinopambwa; nokuti chinangwa changu kuunganidza marudzi, kuti ndiunganidze umambo uzhinji, kuti ndidurure pamusoro pavo hasha dzangu, kutsamwa kwangu kose kunopfuta; nokuti nyika yose ichapedzwa nemoto wegodo rangu.
\v	9	Nokutipanguva iyo ndichadzorera marudzi rurimi rwakachena, kuti ose adane zita raJehovha, kuti amushumire nefudzi rimwe.
\v	10	Kubva mhiri kwenzizi dzeItiyopiya vanyengeteri vangu, mukunda wevakapararira vangu, vachaunza chipo changu.
\p
\v	11	Pazuva iro haunganyadziswi nezviito zvako zvose zvawakanditadzira nazvo; nokuti ipapo ndichabvisa pakati pako avo vanofara mukuzvikudza kwako; uye haungaendereri mberi uchiva nemanyawi nekuda kwegomo rangu dzvene.
\v	12	Zvino ndichasiya pakati pako vanhu vanotambudzika nevarombo; ivo vachavimba nezita raJehovha.
\v	13	Vakasara vaIsraeri havangaiti chakaipa, uye havangatauri nhema; nerurimi rwunonyengera harwungawanikwi mumuromo mavo; nokuti ivo vachadya ndokurara pasi; uye hapangavi nemutyityidziri.
\v	14	Imba, iwe mukunda weZiyoni; danidzira, iwe Israeri; fara upembere nemoyo wose, iwe mukunda weJerusarema.
\v	15	Jehovha wabvisa mitongo yako; wadzinga muvengi wako; mambo waIsraeri, Jehovha, ari pakati pako; haungazoonizve chakaipa.
\v	16	Pazuva iro zvichanzi kuJerusarema: Usatya. Iwe, Ziyoni, maoko ako ngaarege kushaiwa simba.
\v	17	Jehovha Mwari wako ari pakati pako, ane simba, achaponesa; achakufarira nemufaro; uchanyarara parudo rwake; achakufarira nekuimba.
\p
\v	18	Ndichavaunganidza vakasuruvara nekuda kweungano yakatarwa; vaibva kwamuri; kuzvidzwa kwaiva mutoro pamusoro pavo.
\v	19	Tarirai, panguva iyo ndichava nechekuita nevose vanokutambudza; uye ndichaponesa anokamhina, nekuunganidza wakadzingwa; uye ndichaita kuti vave rumbidzo nemukurumbira munyika yose kwavakanyadziswa.
\v	20	Panguva iyo ndichakupinzai, ipo panguva yandichakuunganidzai; nokuti ndichakuitai zita nerumbidzo pakati pevanhu vose vepanyika, pandichadzosa utapwa hwenyu pamberi pemeso enyu, anoreva Jehovha.
