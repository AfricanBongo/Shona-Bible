\b	Dhaniyeri
\c	1
\s	Dhaniyeri neshamwari dzake mumba mamambo weBhabhironi
\p
\v	1	Mugorerechitatu rekutonga kwaJehoyakimu mambo waJudha kwakasvika Nebhukadhinezari mambo weBhabhironi paJerusarema ndokurikomba.
\v	2	ZvinoIshe wakapa Jehoyakimu mambo waJudha muruoko rwake, pamwe nechikamu chemidziyo yeimba yaMwari, zvaakatakurira kunyika yeShinari, kuimba yamwari wake, ndokuunza midziyo muimba yefuma yamwari wake.
\p
\v	3	Zvinomambo wakataura kuna Ashipenazi, mutariri wevatenwa vake, kuti aunze  vamwe kuvana vaIsraeri, nekumbeu yamambo, nekumachinda;
\v	4	majayaasina chipomerwa chipi nechipi maari, asi vakanaka pachimiro, uye mhare pauchenjeri hwose, uye vane ruzivo rweruzivo, uye vanonzwisisa uchenjeri, uye vane kukwanisa kumira pamuzinda wamambo, uye vavangadzidzisa rugwaro nerurimi rwevaKaradhiya.
\v	5	Zvinomambo wakavamisira chinhu chezuva nezuva racho chechikamu chekudya kwamambo, nechewaini yekunwa kwake, saizvozvo achivariritira makore matatu, kuti pakupera kwawo vangamira pamberi pamambo.
\v	6	Zvinopakati pavo kuvana vaJudha paiva naDhaniyeri, Hananiya, Mishaeri, naAzariya.
\v	7	Zvinomuchinda wevatenwa wakavatumidza mazita; wakatumidza Dhaniyeri  kuti Bheriteshazari, naHananiya  kuti Shadhireki, naMishaeri  kuti Meshaki, naAzariya  kuti Abhedhinego.
\p
\v	8	AsiDhaniyeri wakazvipira mumoyo make kuti haangazvisvibisi nemugove wezvekudya zvamambo kana newaini yekunwa kwake; naizvozvo wakakumbira kumuchinda wevatenwa kuti asazvisvibisa.
\v	9	ZvinoMwari akasvitsa Dhaniyeri panyasha nepaunyoro pamberi pemuchinda wevatenwa.
\v	10	Muchinda wevatenwa ndokuti kuna Dhaniyeri: Ndinotya ishe wangu mambo, iye wakaraira kudya kwenyu nekunwa kwenyu; nokuti achaonerei zviso zvenyu zvakasuruvara kupfuura  zvemajaya ezera renyu? Naizvozvo muchaisa musoro wangu munjodzi kuna mambo.
\v	11	Zvino Dhaniyeri wakati kumutariri, muchinda wevatenwa waiva amiswa pamusoro paDhaniyeri, Hananiya, Mishaeri naAzariya:
\v	12	Edzai henyu varanda venyu mazuva gumi; zvino ngavatipe miriwo tidye, nemvura tinwe.
\v	13	Zvino zviso zvedu ngazvitariswe pamberi penyu, nezviso zvevana vanodya mugove wezvekudya zvamambo; uye itai nevaranda venyu sezvaunoona.
\v	14	Zvino wakavateerera panyaya iyi ndokuvaedza mazuva gumi.
\v	15	Zvino pakupera kwemazuva gumi, zviso zvavo zvakaonekwa zvanaka uye zvakafuta panyama kupfuura majaya ose aidya mugove wezvekudya zvamambo.
\v	16	Naizvozvo mutariri wakabvisa mugove wezvekudya zvavo, newaini yekunwa kwavo, ndokuvapa miriwo.
\p
\v	17	Maererano nemajaya awa mana, Mwari wakavapa zivo nemhare pamagwaro ose neuchenjeri. Zvino Dhaniyeri wainzwisisa zvose zviratidzo nezviroto.
\v	18	Zvino pakupera kwemazuva mambo aakati auye navo, ipapo muchinda wevatenwa wakavaunza pamberi paNebhukadhinezari.
\v	19	Mambo ndokutaurirana navo. Zvino pakati pavo vose hapana kuwanikwa wakaita saDhaniyeri, Hananiya, Mishaeri, naAzariya. Naizvozvo vakamira pamberi pamambo.
\v	20	Zvino nyaya dzose dzeuchenjeri  nekunzwisisa, mambo dzaakabvunza kwavari, akavawana vachipfuura kagumi vemasaramusi vose  nen'anga vaiva paushe hwake hwose.
\v	21	Dhaniyeri akavapo kusvika pagore rekutanga ramambo Koreshi.
\c	10
\s	Chiratidzo chaDhaniyeri parwizi
\p
\v	1	Mugorerechitatu raKoreshi mambo wePerisia, chinhu chakazarurirwa Dhaniyeri, wezita rake rainzi Bheriteshazari. Zvino chinhu ichi chaiva chokwadi, uye hondo yaiva huru. Zvino wakanzwisisa chinhu ichi, ndokuva nekunzwisisa muchiratidzo.
\p
\v	2	Mumazuvaiwayo, ini Dhaniyeri, ndaiva ndichirira mavhiki matatu emazuva.
\v	3	Handinakudya chingwa chinoshuvika, uye mumuromo mangu hamuna kuuya nyama kana waini, uye handina kuzora mafuta, kusvika mavhiki matatu emazuva azadziswa.
\v	4	Zvinomuzuva remakumi maviri nemana remwedzi wekutanga, pandaiva ndiri parutivi rwerwizi rukuru, irwo Hidhekeri;
\v	5	ipapondakasimudzira maziso angu, ndokuona, zvino tarira, umwe murume akapfeka mucheka wakapfava, uye chiuno chake chakasungwa negoridhe rakaisvonaka reUfazi.
\v	6	Muviriwakewo wakaita sebheriri, nechiso chake sekuonekwa kwemheni, nemaziso ake semwenje yemoto, nemaoko ake nemakumbo ake zvakaita seruvara rwendarira yakakweshwa, uye inzwi remashoko ake rakaita semutinhiro wechaunga.
\v	7	Zvinoini Dhaniyeri ndoga ndakaona chiratidzo ichi, nokuti varume vaiva neni havana kuona chiratidzo, asi kudedera kukuru kwakawira pamusoro pavo, zvekuti vakatizira kunozvivanza.
\v	8	Naizvozvondakasiiwa ndiri ndoga, ndokuona chiratidzo chikuru ichi, uye hakuna kusara simba mandiri; nokuti kunaka kwangu kwakashandurwa kuva kuipa mandiri, uye handina kusara nesimba.
\v	9	Zvakadarondakanzwa inzwi remashoko ake; zvino pandakanzwa inzwi remashoko ake, ipapo ini ndakava muhope huru pachiso changu, nechiso changu chiri pasi.
\p
\v	10	Zvino tarira, ruoko rwakandibata, irwo rwakandimisa ndichizungunuka pamabvi angu nezvanza zvemaoko angu.
\v	11	Zvino wakati kwandiri: Iwe Dhaniyeri, murume anodikanwa kwazvo, nzwisisa mashoko andinotaura kwauri, uye mira pakumira kwako, nokuti ikozvino ndatumwa kwauri. Zvino wakati ataura shoko iri kwandiri, ndakamira ndichidedera.
\v	12	Ipapo wakati kwandiri: Usatya, Dhaniyeri, nokuti kubva pazuva rekutanga rawakapa moyo wako kukunzwisisa nekuzvininipisa pamberi paMwari wako, mashoko ako akanzwikwa, zvino ini ndauya nekuda kwemashoko ako.
\v	13	Asi muchinda weushe hwePerisia wakandipikisa mazuva makumi maviri nerimwe; asi tarira, Mikayeri, umwe wemachinda makuru, wakauya kuzondibatsira, zvino ini ndakasiiwako pamwe nemadzimambo ePerisia.
\v	14	Ikozvino ndauya kuzokuzivisa zvichawira vanhu vako pakupera kwemazuva; nokuti chiratidzo ndechemazuva achauya.
\p
\v	15	Zvino wakati ataura mashoko akadai kwandiri, ndakamisa chiso changu chakatarira pasi, zvino ndakava mbeveve.
\v	16	Zvino tarira, wakaita semufananidzo wevanakomana vevanhu wakabata miromo yangu; ipapo ndakazarura muromo wangu ndokutaura, ndokuti kune waiva akamira pamberi pangu: Ishe wangu, nechiratidzo kusuruvara kukuru kwangu kwashandukira pamusoro pangu, zvino handina kusara nesimba.
\v	17	Nokuti muranda waishe wangu uyu angagona kutaura sei naishe wangu uyu? Nokuti kana ndiri ini, pakarepo handina kuva nesimba mandiri, nekufema hakuna kusara mandiri.
\p
\v	18	Zvino iye  ane kuonekwa sekwemunhu wakawedzera ndokundibata, zvino wakandisimbisa.
\v	19	Ndokuti: Munhu anodikanwa kwazvo, usatya; rugare kwauri, simba, hongu, simba. Zvino achiri kutaura neni, ndakasimbiswa, ndokuti: Ishe wangu ngaataure, nokuti mandisimbisa.
\v	20	Zvino wakati: Unoziva here kuti ndakauirei kwauri? Asi ikozvino ndichadzokera kunorwa nemuchinda wePerisia; uye pandinenge ndabuda, zvino tarira, muchinda weGirisi achauya.
\v	21	Asi ndichakuudza zvakanyorwa murugwaro rwechokwadi; uye hakuna kana umwe anobata neni pazvinhu izvi, kunze kwaMikayeri muchinda wenyu.
\c	11
\p
\v	1	Iniwomugore rekutanga raDhariyasi muMedhiya, ndakasimuka kusimbisa nekumutsigira.
\s	Hondo dzevaPerisia nevaGiriki
\p
\v	2	Ikozvinowondava kuzokuudza chokwadi. Tarira, kuchamira amwe madzimambo matatu paPerisia; uye wechina achawana upfumi uzhinji pane vose; uye paachava nesimba kubudikidza neufumi hwake achamutsa vose kupikisa umambo hweGirisi.
\v	3	Zvinomambo ane simba achasimuka, uye achatonga nekutonga kukuru, nekuita zvinoenderana nechido chake.
\v	4	Zvinopaachasimuka, umambo hwake huchagurwa, uye huchaparadzanisirwa kumhepo ina dzekumatenga, uye kwete kuvana vake, uye zvisingaenderani nekutonga kwake kwaakatonga; nokuti umambo hwake huchadzurirwa vamwewo kunze kweava.
\p
\v	5	Zvinomambo wekuchamhembe achava nesimba, ne umwe wemachinda ake; zvino  iye achava nesimba kumupfuura, zvino achatonga; kutonga kwake kuchava kutonga kukuru.
\v	6	Zvinopakupera kwemakore, vachabatana, nokuti mukunda wamambo wekuchamhembe achaenda kuna mambo wekumaodzanyemba kunoita dzakaenzaniswa; asi haangarambi akabata simba reruoko; uye haangamiri, kana ruoko rwake; asi  mukunda achapiwa, nevakamuunza, newakamubereka, newakamusimbisa panguva idzi.
\v	7	Asikuchasimuka  umwe kubva padavi remidzi yake  pachinzvimbo chake; uye achauya nehondo, uye achapinda munhare dzamambo wekumaodzanyemba, uye achabata nekuvarwisa ndokukunda.
\v	8	Navamwarivavo pamwe nemachinda avo pamwe nemidziyo yavo inokosha yesirivha neyegoridhe achatapira kuEgipita; iyewo achaenderera kwe amwe makore kupfuura mambo wekumaodzanyemba.
\v	9	Naizvozvomambo wekuchamhembe achapinda paumambo ndokudzokera kunyika yake.
\p
\v	10	Asi vanakomana vake vachaenda kunorwa, uye vachaunganidza chaunga chevarwi vakuru. Zvino achauya zvirokwazvo, ndokufashamira, ndokupfuura, ipapo achadzoka ndokuenda kunorwa, kusvika kunhare yake.
\v	11	Zvino mambo wekuchamhembe achatsamwa zvikuru, ndokubuda ndokurwa naye, namambo wekumaodzanyemba; iye achamutsa chaunga chikuru, asi chaunga ichi chichapiwa muruoko rwake.
\v	12	Chaunga chichinge chabviswa, moyo wake uchazvikudza; uye achawisira pasi vane makumi ezvuru, asi haangavi nesimba.
\v	13	Nokuti mambo wekumaodzanyemba achadzoka, zvino achamisa chaunga chakakura pane chekutanga, uye pakupera kwenguva dzemakore achasvika zvirokwazvo ane hondo huru nenhumbi zhinji.
\p
\v	14	Zvino panguva idzodzo kuchasimuka vazhinji kurwisa mambo wekuchamhembe; uye vane hasha vevanhu vako vachazvikudza kuti vasimbise chiratidzo, asi vachagumburwa.
\v	15	Naizvozvo mambo wekumaodzanyemba achasvika, ndokututa murwi, ndokutapa guta rakashoshewa kwazvo; uye maoko ekuchamhembe haangamiri, nevanhu vake vakasarudzwa; uye hakungavi nesimba rekumira.
\v	16	Asi uyo anouya kumurwisa achaita zvinoenderana nechido chake; uye hakuna angamira pamberi pake; uye achamira panyika yakaisvonaka, uye kuparadzwa kuchava muruoko rwake.
\v	17	Zvino acharinzira chiso chake kupinda nesimba reumambo hwake hwose, nevakarurama vanaye, achaita saizvozvo; uye achamupa mukunda wemukadzi kuti amuparadze; asi haangamiri, haangavi wake.
\v	18	Uye achatendeusira chiso chake kuzviwi, zvino achatora vazhinji; asi muchinda achagumisa kushoorwa kwake kwaari, kunze kwekuti achadzosera kushoorwa kwake kwaari.
\v	19	Zvino acharinzira chiso chake kunhare dzenyika yekwake; asi achagumburwa ndokuwa, ndokusawanikwa.
\p
\v	20	Zvino pachinzvimbo chake pachasimuka  umwe achaita kuti mukwiridzi wemutero apfuure  pakubwinya kweumambo, asi mukati memazuva mashoma achaparadzwa, pasina kutsamwa kukuru, uye pasina hondo.
\v	21	Zvino pachasimuka pachinzvimbo chake anoshoreka, wavasingazopi rukudzo rweumambo; asi achapinda parugare ndokutora umambo nemashoko ekubata kumeso.
\v	22	Zvino maoko efashame vachayeredzwa kubva pamberi pake, uye vachagurwa, honguwo, muchinda wesungano.
\v	23	Zvino pashure pekusungana naye achabata nekunyengera, nokuti achakwira ndokuva ane simba ane rudzi rudiki.
\v	24	Parugare achapinda nepanzvimbo dzakaorera dzedunhu; zvino achaita madzibaba ake nemadzibaba emadzibaba ake zvaasina kumboita; achaparadzira pakati pavo zvakajimbiwa, nezvakapambiwa, nefuma. Zvino achanangisa mazano ake pamusoro pedzinhare, asi kusvika yava nguva.
\v	25	Zvino achamutsa simba rake nemoyo wake kurwisa mambo wekuchamhembe nehondo huru. Zvino mambo wekuchamhembe achaenda kunorwa nehondo huru uye ine simba kwazvo-kwazvo; asi haangamiri, nokuti vacharonga mazano kumurwisa.
\v	26	Hongu, vanodya mugove wake wekudya vachamuparadza, nehondo yake ichayeredza, uye vazhinji vachawa vaurawa.
\v	27	Zvino moyo yemadzimambo awa maviri iri pane zvakaipa; uye vachataura nhema patafura imwe; asi hazvingabudiriri, nokuti kuguma kuchavapo panguva yakatarwa ichauya.
\v	28	Zvino achadzokera  kunyika yake nefuma zhinji; nemoyo wake uchapikisa sungano tsvene; zvino achaita ndokudzokera kunyika yake.
\p
\v	29	Panguva yakatarwa achadzokera, ndokuuya akananga kuchamhembe; asi hazvingavi sepakutanga kana sepakupedzisira.
\v	30	Nokuti zvikepe zveKitimi zvichauya kumurwisa; naizvozvo achaora mwoyo, ndokudzoka ndokutsamwa pamusoro pesungano tsvene, ndokuita ndokudzokera. Zvino achava nehanya nevakasiya sungano tsvene.
\v	31	Zvino maoko achamira achibva kwaari, uye vachasvibisa nzvimbo tsvene, iyo nhare, uye vachabvisa  chibairo chezuva nezuva, ndokumisa chinyangadzo chinoparadza.
\v	32	Nevanoitira sungano zvakaipa achavasvibisa nemashoko ekubata kumeso; asi vanhu vanoziva Mwari wavo vachava vakasimba, uye vachaita.
\v	33	Zvino vanonzwisisa pakati pevanhu vachadzidzisa vazhinji; asi vachawa nemunondo, uye nemurazvo wemoto, neutapwa, uye nekupambiwa, mazuva  mazhinji.
\v	34	Zvino pavanenge vachiwa, vachabatsirwa nerubatsiro rudiki; asi vazhinji vachanamatira kwavari nemashoko ekubata kumeso.
\v	35	Asi  vamwe pane vanonzwisisa vachawa, kuvaedza nekuvanatsa, nekuvachenesa, kusvika panguva yekupedzisira; nokuti pachava nenguva yakatarwa inouya.
\p
\v	36	Zvino mambo achaita zvinoenderana nechido chake, uye achazvikudza, nekuzviita mukuru kupfuura mwari umwe neumwe, uye achataura zvinhu zvinoshamisa kupikisa Mwari wavamwari, uye achabudirira kusvika kutsamwa kwapera; nokuti zvakatemwa zvichaitwa.
\v	37	Zvino haangarangariri Mwari wemadzibaba ake, kana chishuvo chevakadzi; uye haangarangariri mwari upi neupi, nokuti achazvikudza kupfuura vose.
\v	38	Asi pachinzvimbo chake achakudza mwari wenhare zhinji; uye mwari madzibaba ake waasina kuziva achamukudza negoridhe, uye nesirivha, uye nemabwe anokosha, uye nezvinhu zvinodikanwa.
\v	39	Uye achaita panhare zhinji dzine simba namwari wevatorwa, waacharangarira achimuwedzera rumbidzo. Uye achaita kuti vatonge pamusoro pevazhinji, uye achagovera nyika nemutengo.
\p
\v	40	Zvino panguva yekupedzisira mambo wekuchamhembe achamusundidzira; uye mambo wekumaodzanyemba achauya kuzomurwisa sechamupupuri, ane ngoro nevatasvi vemabhiza nezvikepe zvizhinji. Zvino achapinda mudzinyika, uye achakukura ndokupfuura.
\v	41	Achapindawo munyika yakaisvonaka; uye zhinji dzichawa; asi idzi dzichapukunyuka paruoko rwake: Edhomu, neMoabhu, neyakanakisisa yevana vaAmoni.
\v	42	Achatandavadzirawo ruoko rwake pamusoro pedzinyika; uye nyika yeEgipita haingapukunyuki.
\v	43	Asi achava nesimba pamusoro pefuma yakavanzwa yegoridhe neyesirivha, nepamusoro pezvinhu zvose zvinokosha zveEgipita; uye vaRibhia nevaItiyopiya vachava pamatsimba ake.
\v	44	Asi mashoko anobva kumabvazuva nekumaodzanyemba achamuvhundusa; naizvozvo achabuda nehasha huru kunoparadza nekupedza chose vazhinji.
\v	45	Zvino achadzika matende emuzinda wake pakati pemakungwa pagomo rakaisvonaka dzvene; zvakadaro achasvika pakuguma kwake, uye haangavi nemubatsiri.
\c	12
\s	Zvenguva yekupedzisira
\p
\v	1	Zvinopanguva iyo Mikayeri achasimuka, muchinda mukuru, anomiririra vana vevanhu vako. Zvino pachava nenguva yekutambudzika, isina ku mbovako kubva pakuvapo kwerudzi kusvika panguva iyo. Asi panguva iyo vanhu vako vachanunurwa, umwe neumwe achawanikwa akanyorwa mubhuku.
\v	2	Zvinovazhinji vevarere muguruva renyika vachamuka, vamwe vachienda kuupenyu hwekusingaperi, uye vamwe vachienda kukunyadziswa kuzhinji  nekuzvidzwa kwekusingaperi.
\v	3	Zvinovakachenjera vachapenya sekubwinya kwemuchadenga, uye vachadzorera vazhinji kukururama, senyeredzi kusvika rinhi narinhi.
\v	4	Asiiwe Dhaniyeri, vhara mashoko, usimbise nechidhindo bhuku, kusvika panguva yekupedzisira; vazhinji vachamhanya kuenda uko neuko, uye ruzivo rwuchawanzwa.
\p
\v	5	Zvinoini Dhaniyeri ndakaona, uye tarira, vamwe vaviri vakamira, umwe ari kurutivi runo rwemahombekombe erwizi uye umwe ari kurutivi urwo rwemahombekombe erwizi.
\v	6	Zvinokwakanzi kumurume waiva akapfeka mucheka wakapfava, waiva pamusoro pemvura yerwizi: Kusvika rinhi  kuti zvipere zvishamiso izvi?
\v	7	Zvinondakanzwa murume waiva akapfeka mucheka wakapfava, iye waiva pamusoro pemvura yerwizi, paakabatira ruoko rwake rwerudyi neruoko rwake rweruboshwe kumatenga, ndokupika naiye anorarama nekusingaperi, kuti zvichavapo kwenguva yakatarwa, nguva dzakatarwa, nehafu, nepaanenge apedzisa kuputsanya simba revanhu vatsvene, izvi zvose zvichapedziswa.
\p
\v	8	Zvinondakanzwa, asi handina kunzwisisa. Ipapo ndakati: Ishe wangu, kuguma kwezvinhu izvi chii?
\v	9	Iyendokuti: Chienda, Dhaniyeri, nokuti mashoko awa akavharwa nekusimbiswa nechidhindo kusvika panguva yekupedzisira.
\v	10	Vazhinji vachanatswa nekucheneswa nekuongororwa, asi vakaipa vachaita zvakaipa; zvino hapana wevakaipa achanzwisisa; asi vakachenjera vachanzwisisa.
\v	11	Zvino kubva panguva iyo kwakabviswa  chibairo chezuva nezuva, nechinyangadzo chinoparadza chichamiswa, zvichavapo mazuva churu nemazana maviri nemakumi mapfumbamwe.
\v	12	Wakaropafadzwa anomirira ndokusvika pamazuva churu nemazana matatu nemakumi matatu nemashanu.
\v	13	Asi iwe, enda kusvika pakuguma; nokuti uchazorora, ndokumira pamugove wako pakupera kwemazuva.
\c	2
\s	Dhaniyeri anodudzira hope dzaNebhukadhinezari
\p
\v	1	Zvinomugore rechipiri rekutonga kwaNebhukadhinezari, Nebhukadhinezari wakarota zviroto; mweya wake ukatambudzika mazviri, hope dzake ndokubva kwaari.
\v	2	Mambondokuti kudanwe vemasaramusi nen'anga nevaroyi nevaKaradhiya, kuti vaudze mambo zviroto zvake. Zvino vakauya ndokumira pamberi pamambo.
\v	3	Zvinomambo wakati kwavari: Ndarota chiroto, uye mweya wangu watambudzikira kuziva chiroto.
\v	4	ZvinovaKaradhiya vakataura kuna mambo nechiSiriya: Mambo ngaararame nekusingaperi! Udzai varanda venyu chiroto, isu tigozivisa dudziro.
\v	5	Mambowakapindura ndokuti kuvaKaradhiya: Chinhu chabva kwandiri; kana mukasandizivisa chiroto nedudziro yacho, muchaguranyiwa, uye dzimba dzenyu dzichaitwa dutu remupfudze.
\v	6	Asikana mukazivisa chiroto nedudziro yacho, muchagamuchira kwandiri zvipo nemibairo nerukudzo rukuru; naizvozvo ndizivisei chiroto nedudziro yacho.
\v	7	Vakapindurarwechipiri vachiti: Mambo ngaaudze varanda vake chiroto chake, isu tigozivisa dudziro yacho.
\v	8	Mambowakapindura ndokuti: Ini ndinoziva zvirokwazvo kuti imwi muri kutenga nguva, nokuti munoona kuti chinhu chabva kwandiri.
\v	9	Asikana mukasazivisa chiroto, pane mutemo umwe wenyu; nokuti magadzira shoko rinoreva nhema uye rakaora kutaura pamberi pangu, kusvika nguva yashandurwa; naizvozvo ndiudzei chiroto, zvino ndichaziva kuti munondizivisa dudziro yacho.
\p
\v	10	VaKaradhiya vakapindura pamberi pamambo ndokuti: Hakuna munhu panyika anogona kuzivisa nyaya yamambo; naizvozvo hakuna mambo, ishe, kana mubati, angabvunza chinhu chakadai kumuchenjeri kana n'anga kana muKaradhiya upi neupi.
\v	11	Uye chinhu chinorema mambo chaanobvunza, uye hakuna umwe ano gona kuchizivisa pamberi pamambo kunze kwevamwari, avo ugaro hwavo husiri panyama.
\v	12	Nekuda kweizvi mambo wakatsamwa ndokupfuta kwazvo, ndokuraira kuuraya vachenjeri vose veBhabhironi.
\v	13	Naizvozvo chirevo chakabuda kuti vachenjeri vaurawe; vakatsvakawo Dhaniyeri neshamwari dzake kuti vaurawe.
\p
\v	14	Zvino Dhaniyeri wakadzosa zano neuchenjeri kuna Arioki mukuru wevachengeti vamambo, waiva abuda kunouraya vachenjeri veBhabhironi.
\v	15	Wakapindura ndokuti kuna Arioki mukuru wamambo: Chakurumidzirei chirevo ichi kubva kuna mambo? Arioki ndokuzivisa nyaya kuna Dhaniyeri.
\v	16	Zvino Dhaniyeri wakapinda ndokukumbira kuna mambo kuti amupe nguva kuti agozivisa mambo dudziro.
\v	17	Ipapo Dhaniyeri wakaenda mumba make ndokuzivisa nyaya kuna Hananiya, Mishaeri, naAzariya, shamwari dzake;
\v	18	kuti vakumbire nyasha huru kuna Mwari wekumatenga pamusoro pechakavanzika ichi, kuti Dhaniyeri neshamwari dzake varege kuparara pamwe nevamwe vevachenjeri veBhabhironi.
\p
\v	19	Ipapo chakavanzika chakaziviswa Dhaniyeri muchiratidzo cheusiku. Dhaniyeri ndokurumbidza Mwari wekumatenga.
\v	20	Dhaniyeri wakapindura ndokuti: Ngarirumbidzwe zita raMwari kubva pakusingaperi kusvika pakusingaperi, nokuti uchenjeri nesimba ndezvake.
\v	21	Nokuti anoshandura nguva nenguva dzakatarwa, anobvisa madzimambo nekugadza madzimambo; anopa uchenjeri kune vakachenjera, neruzivo kune avo vanoziva ruzivo.
\v	22	Anozarurira zvakadzika nezvinhu zvakavanda, anoziva zviri murima, uye chiedza chinogara pamwe naye.
\v	23	Ndinokutendai nekukurumbidzai, imwi Mwari wemadzibaba angu, uye makandipa uchenjeri nesimba, mukazivisa kwandiri ikozvino zvatakabvunza kwamuri, nokuti makazivisa kwatiri nyaya yamambo.
\p
\v	24	Naizvozvo Dhaniyeri wakapinda kuna Arioki, mambo waaiva atemera kuti aparadze vachenjeri veBhabhironi; wakaenda ndokutaura seizvi kwaari: Rega hako kuparadza vachenjeri veBhabhironi; ndipinzei pamberi pamambo, zvino ndichazivisa mambo dudziro.
\v	25	Ipapo Arioki wakapinza Dhaniyeri pamberi pamambo nekukurumidza, ndokureva seizvi kwaari: Ndawana murume pavatapwa vekwaJudha, achazivisa mambo dudziro.
\v	26	Mambo wakapindura ndokuti kuna Dhaniyeri wezita rake raiva Bheriteshazari: Iwe unogona kundizivisa chiroto chandaona, nekududzirwa kwacho here?
\v	27	Dhaniyeri wakapindura pamberi pamambo ndokuti: Chakavanzika mambo chaabvunza, vane njere, n'anga, vemasaramusi,  nevafemberi havagoni kuzivisa mambo.
\v	28	Asi kuna Mwari kumatenga anozarurira zvakavanzika, nekuzivisa mambo Nebhukadhirezari zvichavapo pamazuva ekupedzisira. Chiroto chenyu nezviratidzo zvemusoro wenyu pamubhedha wenyu ndeizvi:
\v	29	Imwi, mambo, pamubhedha wenyu mirangariro yenyu yakwira, zvichaita pashure peizvi; zvino uyo anozarurira zvakavanzika anozivisa kwamuri zvichaitika.
\v	30	Asi maererano neni, chakavanzika chazarurirwa kwandiri kwete nekuda kweuchenjeri hwandinahwo hunopfuura chisikwa chipi nechipi chinorarama, asi kuti kuziviswe dudziro kuna mambo, uye kuti muzive mirangariro yemoyo wenyu.
\p
\v	31	Imwi mambo makaona, zvino tarirai, chifananidzo chikuru; chifananidzo ichi, chakanga chakakura uye chaipenya kwazvo, chakamira pamberi penyu, uye chimiro chacho chaityisa.
\v	32	Musoro wechifananidzo ichi waiva wegoridhe rakaisvonaka, chipfuva chacho nemaoko acho zvaiva zvesirivha, dumbu racho nechiuno chacho zvaiva zvendarira,
\v	33	makumbo acho aiva edare, tsoka dzacho dzaiti pamwe dare uye pamwe ivhu.
\v	34	Makatarira kusvika kwavezwa ibwe risina maoko; uye rakarova chifananidzo nemutsoka dzacho dzaiva dzedare nevhu, ndokudziputsanya.
\v	35	Ipapo dare, ivhu, ndarira, sirivha, negoridhe zvakaputsanyiwa pamwe chete, ndokuva sehundi yeburiro remuzhizha; mhepo ndokuzvibvisa, zvekuti hakuna kuwanikwa nzvimbo ipi neipi yazvo; ibwe rakarova chifananidzo ndokuva gomo guru, ndokuzadza nyika yose.
\p
\v	36	Ichi ndicho chiroto; zvino tichareva dudziro yacho pamberi pamambo.
\v	37	Imwi mambo, muri mambo wemadzimambo, nokuti Mwari wekumatenga wakakupai umambo, simba, kugwinya, nekubwinya.
\v	38	Zvino pose vana vevanhu pavanogara, mhuka dzesango neshiri dzekumatenga wakazvipa muruoko rwenyu, uye wakakuitai mutongi pamusoro pazvo zvose; ndimwi musoro uyu wegoridhe.
\v	39	Zvino shure kwenyu kuchamuka humwe umambo udiki kwamuri; nehumwe umambo hwetatu hwendarira huchatonga panyika yose.
\v	40	Zvino umambo hwechina huchasimba sedare, sedare zvarinoputsanya nekupwanya zvose; saizvozvo sedare rinopwanya izvi zvose,  saizvozvo achaputsanya nekupwanya.
\v	41	Uye zvamakaona tsoka nezvigunwe, zvakaitwa pamwe nevhu remuumbi wehari uye pamwe nedare, huchava ushe hwakaganhurwa; asi zvesimba redare zvichavamo, zvamakaona dare rakavhenganiswa nevhu nyoro rekuumba.
\v	42	Zvigunwe zvemakumbo zvazvaiva zvakaitwa pamwe nedare uye pamwe nevhu, saizvozvo ushe huchava pamwe nesimba uye pamwe haungatani kuputsika.
\v	43	Uye zvamakaona dare rakavhenganiswa nevhu nyoro rekuumba, saizvozvo vachavhenganiswa nembeu yevanhu, asi havanganamatirani, sezvinoita dare risinganamatirani nevhu rekuumba.
\v	44	Zvino nemazuva emadzimambo iwayo Mwari wekumatenga achagadza ushe, husingazoparadzwi nekusingaperi; uye ushe hahungasiirwi vamwe vanhu; ihwo uchaputsanya nekupedza ushe uhwo hwose, asi ihwo huchamira nekusingaperi.
\v	45	Zvamakaona ibwe richivezwa mugomo zvisingaitwi nemaoko, ndokuputsa-putsa dare, ndarira, ivhu, sirivha, negoridhe, Mwari mukuru akazivisa mambo zvichazoitwa shure kweizvi; uye chiroto ndechechokwadi, nedudziro yacho yakavimbika.
\p
\v	46	Ipapo mambo Nebhukadhinezari akawira pasi nechiso chake, ndokunamata Dhaniyeri; uye akaraira kuti vamuvigire chipo chinodururwa nezvinotapira zvinonhuhwira.
\v	47	Mambo akapindura Dhaniyeri, akati: Chiri chokwadi kuti Mwari wenyu ndiye Mwari wavamwari, naIshe wemadzimambo, nemuzivisi wezvakavanzika, iwe zvawakagona kuzivisa chinhu ichi chakavanzika.
\v	48	Ipapo mambo akaita Dhaniyeri mukuru, akamupa zvipo zvikuru zvizhinji, ndokumuita mubati wedunhu rose reBhabhironi, nemutariri mukuru pamusoro pevakachenjera vose veBhabhironi.
\v	49	Dhaniyeri akakumbira kuna mambo; iye akagadza Shadhireki, Meshaki, naAbhedhinego pamusoro pebasa rose redunhu reBhabhironi; asi Dhaniyeri akava pasuwo ramambo.
\c	3
\s	Shamwari nhatu dzaDhaniyeri dzinoramba kunamata chifananidzo chaNebhukadhinezari
\p
\v	1	Nebhukadhinezarimambo wakaita chifananidzo chegoridhe; kureba kwacho kwaiva makubhiti makumi matanhatu, kufara kwacho makubhiti matanhatu; akachimisa pabani reDhura mudunhu reBhabhironi.
\v	2	UyeNebhukadhinezari mambo wakatuma kunounganidza machinda, vabati, nevatungamiriri, madzishe, vabati vehomwe, varayiri, vatongi, nevose vatungamiriri vematunhu, kuti vauye pakugadzwa kwechifananidzo Nebhukadhinezari mambo chaaiva amisa.
\v	3	Ipapomachinda, vabati, vatungamiriri, madzishe, vabati vehomwe, varayiri, vatongi, nevose vatungamiriri vematunhu, vakaungana pakugadzwa kwechifananidzo Nebhukadhinezari mambo chaaiva amisa; ndokumira pamberi pechifananidzo Nebhukadhinezari chaaiva amisa.
\v	4	Zvinomudanidziri wakadanidzira nesimba  achiti: Zvanzi kwamuri, imwi vanhu, marudzi, nendimi,
\v	5	panguvayamunonzwa kurira kwehwamanda, rutsanga, mbira, rudimbwa, mutengeranwa, marimba, nemarudzi ose ezviridzwa, muwire pasi mushumire chifananidzo chegoridhe Nebhukadhinezari mambo chaakamisa.
\v	6	Zvinoani nani asingawiri pasi nekushumira, ipapo ipapo achakandirwa mukati mevira remoto rinopfuta.
\v	7	Naizvozvopanguva iyoyo vanhu vose pavakanzwa kurira kwehwamanda, rutsanga, mbira, rudimbwa, mutengeranwa, nemarudzi ose ezviridzwa, vanhu vose, marudzi, nendimi, vakawira pasi kushumira chifananidzo chegoridhe, Nebhukadhinezari mambo chaaiva amisa.
\p
\v	8	Naizvozvopanguva iyoyo vamwe vaKaradhiya vakaswedera vakapomera vaJudha.
\v	9	Vakapinduravakati kuna mambo Nebhukadhinezari: Imwi mambo, raramai nekusingaperi.
\v	10	Imwi mambo makaita chirevo, kuti munhu umwe neumwe achanzwa kurira kwehwamanda, rutsanga, mbira, rudimbwa, mutengeranwa, nemarimba, nemarudzi ose ezviridzwa, awire pasi ndokushumira chifananidzo chegoridhe.
\v	11	Uye ani nani asingawiri pasi nekushumira, anofanira kukandwa mukati mevira remoto rinopfuta.
\v	12	Pane vamwe vaJudha vamakagadza pamusoro pebasa rose redunhu reBhabhironi, Shadhireki, Meshaki, naAbhedhinego; varume ava, ishe, havana kuva nehanya nemwi, havashumiri vamwari venyu, uye havanamati chifananidzo chegoridhe chamakamisa.
\p
\v	13	Ipapo Nebhukadhinezari mukutsamwa nekupfuta wakaraira kuuiswa kwaShadhireki, Meshaki, naAbhedhinego. Zvino vakaunza varume ava pamberi pamambo.
\v	14	Nebhukadhinezari wakapindura ndokuti kwavari: Maune here, Shadhireki, Meshaki, naAbhedhinego,  kuti hamushumiri vamwari vangu, uye hamunamati chifananidzo chegoridhe chandakamisa?
\v	15	Ikozvino kana makagadzirira kuti panguva yamuchanzwa kurira kwehwamanda, rutsanga, mbira, rudimbwa, mutengeranwa, nemarimba, nemarudzi ose ezviridzwa, muchawira pasi mushumire chifananidzo chandakaita,  zvakanaka; asi kana musingashumiri muchakandirwa ipapo ipapo mukati mevira remoto rinopfuta. Zvino ndiyani Mwari uyo achakununurai kubva mumaoko angu?
\v	16	Shadhireki, Meshaki naAbhedhinego vakapindura ndokuti kuna mambo: Imwi Nebhukadhinezari, hatitsvaki kukupindurai panyaya iyi.
\v	17	Kana zvikaitika, Mwari wedu watinoshumira angagona kutinunura pavira remoto rinopfuta; uye iye acha tinunura paruoko rwenyu, mambo.
\v	18	Asi kana zvikasadaro, ngazvizikanwe kwamuri, imwi mambo, kuti hatingashumiri vamwari venyu uye hatinganamati chifananidzo chegoridhe chamakamisa.
\p
\v	19	Ipapo Nebhukadhinezari wakazara nekupfuta, uye chimiro chechiso chake chikashandukira Shadhireki, Meshaki, naAbhedhinego; akapindura ndokuraira kuti vavesere vira kakapetwa kanomwe kupfuura zvaraisiveserwa.
\v	20	Zvino wakaraira varume vaiva nesimba kwazvo vaiva muhondo yake kusunga Shadhireki, Meshaki, naAbhedhinego, kukandira muvira remoto rinopfuta.
\v	21	Ipapo varume avo vakasungwa vakapfeka nguvo refu dzavo, mabhurukwa avo, nenguwani dzavo, ne dzimwe nguvo dzavo, ndokuwisirwa mukati mevira remoto rinopfuta.
\v	22	Naizvozvo nekuda kwekuti shoko ramambo raiva rakapinza, nevira richipisa kwazvo, mupfuto wemoto wakauraya varume avo vakatora Shadhireki, Meshaki, naAbhedhinego.
\v	23	Zvino varume ava vatatu Shadhireki, Meshaki, naAbhedhinego, vakawira pasi vakasungwa mukati mevira remoto rinopfuta.
\v	24	Ipapo mambo Nebhukadhinezari akavhunduswa, ndokukurumidza kusimuka, akapindura ndokuti kumakurukota ake: Hatina kuwisira varume vatatu vakasungwa mukati memoto here? Vakapindura ndokuti kuna mambo: Ichokwadi, mambo.
\v	25	Akapindura ndokuti: Tarirai, ini ndinoona varume vana vakasununguka, vanofamba mukati memoto, uye pasina kukuvara pavari, uye chimiro chewechina chakaita semwanakomana wevamwari.
\p
\v	26	Ipapo Nebhukadhinezari wakaswedera kumukova wevira remoto raipfuta, akataura ndokuti: Shadhireki, Meshaki, naAbhedhinego, imwi varanda vaMwari Wekumusoro-soro, budai muuye. Ipapo Shadhireki, Meshaki, naAbhedhinego vakabuda mukati memoto.
\v	27	Zvino machinda, varairi, nemadzishe, nemakurukota amambo vakaungana vakaona varume ava, kuti moto waiva washaiwa simba pamiviri yavo, nevhudzi remisoro yavo raiva risina kutsva, nenguvo dzavo refu dzaiva dzisina kushanduka; kunyange munhuhwi wemoto waiva usina kusvika kwavari.
\v	28	Nebhukadhinezari wakapindura ndokuti: Mwari waShadhireki, Meshaki, naAbhedhinego ngaarumbidzwe, iye wakatuma mutumwa wake, akanunura varanda vake vaiva vachivimba naye, ivo vaiva vashandura shoko ramambo, vakaisa miviri yavo, kuti varege kushumira uye varege kunamata mwari upi neupi kunze kwaMwari wavo.
\v	29	Naizvozvo chirevo chakaitwa neni, kuti vanhu vose, marudzi, nendimi, vanotaura zvisina kufanira pamusoro paMwari waShadhireki, Meshaki, naAbhedhinego, vatemwe-temwe, neimba yavo iitwe durunhuru; nokuti hakuna umwe mwari anogona kurwira saizvozvo.
\v	30	Ipapo mambo akawedzera ukuru hwaShadhireki, Meshaki, naAbhedhinego padunhu reBhabhironi.
\c	4
\s	Nebhukadhinezari anorota zvekurwara pfungwa kwake
\p
\v	1	Nebhukadhinezarimambo, kuvanhu vose, marudzi, nendimi, vagere pasi pose: Rugare rwupamhidzirwe kwamuri!
\v	2	Zvangazvakanaka kwandiri kuzivisa zviratidzo nezvishamiso Mwari Wekumusoro-soro zvaakaita kwandiri.
\v	3	Zviratidzozvake zvakakura sei! Uye zvine simba sei zvishamiso zvake! Ushe hwake ushe husingaperi, uye kutonga kwake ndekwerudzi nerudzi.
\p
\v	4	IniNebhukadhinezari ndaiva ndakatambara mumba mangu, uye ndakajeka mumuzinda wangu.
\v	5	Ndakaonachiroto chakandityisa; mirangariro pamubhedha wangu nezviratidzo zvemusoro wangu ndokunditambudza.
\v	6	Naizvozvochirevo chakaitwa neni kuti vachenjeri vose veBhabhironi vauiswe pamberi pangu, kuti vazivise kwandiri kududzirwa kwechiroto.
\v	7	Ipapokwakapinda vemasaramusi, n'anga, vaKaradhiya, nevafemberi; uye ndikataura chiroto pamberi pavo, asi havana kuzivisa kwandiri dudziro yacho.
\p
\v	8	Asipakupedzisira Dhaniyeri wakapinda pamberi pangu, zita rake rinova Bheriteshazari, zvichienderana nezita ramwari wangu, uye ane mweya wevamwari vatsvene maari. Zvino pamberi pake ndakareva chiroto  ndichiti:
\v	9	IweBheriteshazari, mukuru wevemasaramusi, nokuti ndinoziva kuti mweya wevamwari vatsvene uri mauri, uye hakuna chakavanzika chipi nechipi chinokutambudza, ndiudze zviratidzo zvechiroto changu chandakaona nedudziro yacho.
\v	10	Zvaiva zvakadaro zviratidzo zvemusoro wangu pamubhedha wangu: Ndakaona, zvino tarira, muti pakati penyika, uye kureba kwawo kuri kukuru.
\v	11	Muti wakakura ndokuva wakasimba, nekureba kwawo kwakasvika kumatenga, nekuonekwa kwawo kumugumo wenyika yose.
\v	12	Mashizha awo aiva akanaka, nechibereko chawo chaiva chakawanda, uye mauri maiva nekudya kwevose; mhuka dzesango dzakava nemumvuri pasi pawo; neshiri dzekumatenga dzakagara pamatavi awo; nyama yose ndokuriritirwa pauri.
\v	13	Ndikaona pazviratidzo zvemusoro wangu pamubhedha wangu; uye tarira, murindi, iye mutsvene achiburuka kubva kumatenga.
\v	14	Wakadanidzira kwazvo ndokureva seizvi: Temai muti, uye gurai matavi awo, zuzai mashizha awo, uye paradzirai chibereko chawo, mhuka ngadzibve pasi pawo, neshiri kubva pamatavi awo.
\v	15	Zvakadaro siyai chitsiga chemidzi yawo muvhu, uye nechisungo chedare nendarira pakati pebumhudza resango; uye ngazvinyoroveswe nedova rekumatenga; nemugove wake ngauve pamwe nemhuka muuswa hwenyika.
\v	16	Moyo wake ngaushandurwe kubva kune wemunhu, uye moyo wemhuka ngaupiwe kwaari, uye nguva nomwe ngadzipfuure pamusoro pake.
\v	17	Nyaya iyi muchirevo chevarindi, nechinodikanwa mushoko revatsvene, kuti vapenyu vazive kuti Wekumusoro-soro anotonga paushe hwevanhu, nekuhupa kuna ani nani waanoda, nekuisa pamusoro paho wepasisa pakati pevanhu.
\v	18	Chiroto ichi ndakachiona ini mambo Nebhukadhinezari. Zvino iwe Bheteshazari, reva dudziro yacho, vakachenjera vose veumambo hwangu zvavasingagoni kuzivisa kwandiri dudziro; asi iwe unogona, nokuti mweya wevamwari vatsvene uri mauri.
\p
\v	19	Ipapo Dhaniyeri, zita rake raiva Bheriteshazari, wakashamisika kwazvo kweawa rimwe, uye mirangariro yake yakamutambudza. Mambo wakataura ndokuti: Bheriteshazari, chiroto nedudziro yacho ngazvirege kukutambudza. Bheriteshazari wakapindura ndokuti: Ishe wangu, chiroto ngachive kune vanokuvengai, nedudziro yacho kuvavengi venyu.
\v	20	Muti wamaona, iwo wakakura ukava wakasimba, uye kureba kwawo kwakasvika kumatenga, uye kuonekwa kwawo kunyika yose,
\v	21	nemashizha awo akanaka, nechibereko chawo chakawanda, uye mauri mune kudya kwevose, uye pasi pawo mhuka dzesango padzakagara, uye pamatavi awo shiri dzekumatenga padzakava neugaro hwadzo,
\v	22	ndiwo imwi mambo, imwi makakura mukava nesimba, nokuti ukuru hwenyu hwakakura, uye hunosvika kumatenga, uye ushe hwenyu kumugumo wenyika.
\v	23	Zvino mambo zvaakaona murindi, uye mutsvene, achiburuka kubva kumatenga achiti: Temai muti muuparadze, asi musiye chitsiga chemidzi yawo muvhu, uye nechisungo chedare nendarira pakati pebumhudza resango, uye ngachinyoroveswe nedova rekumatenga, uye mugove wake ngauve pamwe nemhuka dzesango, kusvika kwapfuura nguva nomwe pamusoro pake:
\v	24	Heyi dudziro, mambo, uye hechi chirevo cheWekumusoro-soro, chinouya pamusoro paishe wangu mambo.
\v	25	Kuti vachakudzingai kubva kuvanhu, uye ugaro hwenyu huchava pamwe nemhuka dzesango, uye vachakudyisai uswa senzombe, uye vachakunyorovesai nedova rekumatenga, uye nguva nomwe dzichapfuura pamusoro penyu, kusvika maziva kuti Wekumusoro-soro anotonga paumambo hwevanhu, uye anohupa waanoda.
\v	26	Uye zvavakaraira kuti vasiye chitsiga chemidzi yemuti, umambo hwenyu huchasimba kwamuri, shure kwekunge maziva kuti matenga anotonga.
\v	27	Naizvozvo imwi mambo, zano rangu ngarigamuchirike kwamuri, uye bvarurai zvivi zvenyu nekururama, uye zvitadzo zvenyu nekuva netsitsi kuvarombo, zvimwe kungava nekurebeswa kwerugare rwenyu.
\p
\v	28	Zvose izvi zvakaitika kuna mambo Nebhukadhinezari.
\v	29	Pakupera kwemwedzi gumi nemiviri, waifamba-famba pamusoro pemuzinda weumambo hweBhabhironi.
\v	30	Mambo wakapindura ndokuti: Harisi Bhabhironi guru ini randakavaka kuva imba yeumambo nesimba reukuru hwangu, uye nereukudzo rweushe hwangu here?
\v	31	Shoko iri richiri mumuromo wamambo, kwakawa inzwi kubva kumatenga  richiti: Iwe mambo Nebhukadhinezari, kunotaurwa kwauri  kuti: Ushe hwabva kwauri.
\v	32	Zvino vachakudzinga kubva kuvanhu, uye ugaro hwako huchava pamwe nemhuka dzesango, vachakudyisa uswa senzombe, uye nguva nomwe dzichapfuura pamusoro pako, kusvika waziva kuti Wekumusoro-soro anotonga paumambo hwevanhu, uye anohupa waanoda.
\v	33	Panguva iyoyo chinhu chakazadziswa pamusoro paNebhukadhinezari; zvino wakadzingwa kubva kuvanhu, ndokudya uswa senzombe, uye muviri wake wakanyorova nedova rekumatenga, kusvika vhudzi rake rareba se minhenga yegondo, nenzara dzake dzafanana nedzeshiri.
\p
\v	34	Zvino pakupera kwemazuva, ini Nebhukadhinezari ndakasimudzira meso angu kumatenga, kunzwisisa kwangu ndokudzokera kwandiri. Zvino ndakarumbidza Wekumusoro-soro, uye ndakarumbidza nekukudza iye anorarama nekusingaperi, uyo ushe hwake ushe hwekusingaperi, uye umambo hwake ndehwezera nezera.
\v	35	Zvino vagari vose vepanyika vakaverengwa sevasiri chinhu, iye ndokuita zvinoenderana nechido chake muhondo dzekumatenga nevagari vepanyika, uye hakuna anodzivisa ruoko rwake, kana angati kwaari: Unoitei?
\v	36	Panguva iyoyo pfungwa dzangu dzakadzokera kwandiri, uye nekuda kwekubwinya kweumambo hwangu, rukudzo rwangu nekujeka zvakadzokera kwandiri; uye vapi vemazano vangu nemachinda angu vakanditsvaka, zvino ndikasimbiswa paumambo hwangu, uye ukuru hwakanakisisa hukawedzerwa kwandiri.
\v	37	Ikozvino ini Nebhukadhinezari ndinorumbidza nekukudza nekuremekedza Mambo wekumatenga, nokuti mabasa ake ose ichokwadi, nenzira dzake mutongo; uye vanofamba mukuzvikudza anogona kuderedza.
\c	5
\s	Ruoko rwunonyora pamadziro
\p
\v	1	Bherishazarimambo wakaitira madzishe ake ane churu mabiko makuru, ndokunwa waini pamberi pevane churu.
\v	2	Bherishazariachiri kuravira waini, wakaraira kuti vaunze midziyo yegoridhe neyesirivha baba vake Nebhukadhinezari yavaiva vatora kubva mutembere yaiva muJerusarema, kuti mambo, nemachinda ake, vakadzi vake, nevarongo vake vagonwiramo.
\v	3	Ipapovakaunza midziyo yegoridhe yaiva yatorwa kubva mutembere yeimba yaMwari yaiva muJerusarema. Uye mambo, nemachinda ake, vakadzi vake, nevarongo vake vakanwira mairi.
\v	4	Vakanwawaini ndokurumbidza vamwari vegoridhe, nevesirivha, vendarira, vedare, vematanda, nevemabwe.
\p
\v	5	Panguvaiyoyo kwakauya minwe yeruoko rwemunhu ndokunyora pakatarisana nechigadziko chemwenje pamusoro pepakadzudzurwa pechidziro chemuzinda wamambo; mambo ndokuona chanza cheruoko rwainyora.
\v	6	Ipapochiso chamambo chakashanduka, mirangariro yake ndokumutambudza, zvekuti mafundo echiuno chake akasununguka, mabvi ake ndokurovana.
\v	7	Mambowakadanidzira nesimba kuti kuunzwe n'anga, vaKaradhiya, nevafemberi. Mambo wakapindura ndokuti kuvachenjeri veBhabhironi: Ani nani achaverenga chinyorwa ichi, nekundizivisa dudziro yacho, achapfekedzwa zvitsvuku, neruketani rwegoridhe pamutsipa wake, uye achava mutongi wechitatu paumambo hwangu.
\v	8	Ipapokwakapinda vachenjeri vose vamambo, asi vaiva vasingagoni kuverenga chinyorwa kana kuzivisa mambo dudziro yacho.
\v	9	Ipapomambo Bherishazari wakatambudzika kwazvo, chiso chake ndokushanduka maari, nemadzishe ake akakanganiswa.
\p
\v	10	Nekuda kwemashoko amambo nemachinda avo vahosi vakauya kuimba yemabiko; vahosi ndokupindura ndokuti: Mambo, raramai nekusingaperi; mirangariro yenyu ngairege kukutambudzai, uye chiso chenyu ngachirege kushanduka.
\v	11	Kune murume muumambo hwenyu maari mune mweya wevamwari vatsvene. Nokuti pamazuva ababa venyu chiedza, nekunzwisisa, neuchenjeri, seuchenjeri hwevamwari, zvakawanikwa maari; uye mambo Nebhukadhinezari baba venyu vakamuita ishe wevemasaramusi, n'anga, vaKaradhiya,  nevafemberi; baba venyu, mambo.
\v	12	Nokuti mweya wakanakisisa, neruzivo, nekunzwisisa, dudziro yezviroto, nekuzivisa zvirevo zvinorema, nekusunungura mafundo zvakawanikwa maari, muna Dhaniyeri, mambo waakatumidza Bherishazari. Ikozvino Dhaniyeri ngaadanwe; iye achazivisa dudziro.
\v	13	Ipapo Dhaniyeri wakaunzwa pamberi pamambo. Mambo wakapindura ndokuti kuna Dhaniyeri: Ndiwe uya Dhaniyeri uri wevakatapwa vekwaJudha avo mambo baba vangu vavakaunza kubva kwaJudha here?
\v	14	Ndakanzwawo nezvako kuti mweya wevamwari uri mauri, uye kuti chiedza, nekunzwisisa, neuchenjeri hwakanakisisa zvakawanikwa mauri.
\v	15	Zvino ikozvino vachenjeri  nen'anga vaunzwa pamberi pangu kuti vaverenge chinyorwa ichi, nekuzivisa kwandiri dudziro yacho; asi havana kugona kuzivisa dudziro yechinhu ichi.
\v	16	Asi ini ndakanzwa nezvako kuti iwe unogona kuita dudziro zhinji nekusunungura mafundo; zvino kana ukagona kuverenga chinyorwa, nekundizivisa dudziro yacho, uchapfekedzwa zvitsvuku, neruketani rwegoridhe pamutsipa wako, uye uve mutongi wetatu paumambo.
\p
\v	17	Ipapo Dhaniyeri wakapindura ndokuti pamberi pamambo: Zvipo zvenyu ngazvive zvenyu, uye ipai mibairo yenyu kune umwe; zvakadaro ndichaverenga chinyorwa kuna mambo, nekuzivisa dudziro kwaari.
\v	18	Imwi mambo, Mwari Wekumusoro-soro wakapa baba venyu Nebhukadhinezari umambo, neukuru, nekubwinya, nerukudzo.
\v	19	Zvino nekuda kweukuru hwaakavapa, vanhu vose, marudzi, nendimi, zvakadedera nekutya pamberi pavo; ivo vakauraya wavaida, uye vachirega ari mupenyu wavaida, uye vaikwiridzira wavaida, uye vaideredza wavaida.
\v	20	Asi moyo wavo pawakazvida, nemoyo wavo ukaomeswa pakuzvikudza, vakaderedzwa kubva pachigaro cheushe cheumambo hwavo, zvino vakatora rukudzo rwavo kubva kwavari.
\v	21	Zvino vakadzingwa kubva kuvanakomana vevanhu, nemoyo wavo ukaitwa semhuka, uye ugaro hwavo hwakava pamwe nembizi, vakavadyisa uswa senzombe, nemuviri wavo wakanyoroveswa nedova rekumatenga, kusvika vaziva kuti Mwari Wekumusoro-soro anotonga paumambo hwevanhu, uye anogadza pamusoro pahwo ani nani waanoda.
\v	22	Zvino imwi Bherishazari mwanakomana wavo, hamuna kuninipisa moyo wenyu, kunyange maiziva zvose izvi.
\v	23	Asi makazvikudza muchipokana naIshe wekumatenga, uye vakaunza midziyo yeimba yake pamberi penyu; zvino imwi, nemachinda enyu, vakadzi venyu, nevarongo venyu, makanwa waini mairi; uye makarumbidza vamwari vesirivha, negoridhe, ndarira, dare, matanda, nemabwe, vasingaoni, uye vasinganzwi, uye vasingazivi; asi Mwari uyo mweya wenyu uri muruoko rwake, uye nzira dzenyu dzose dziri dzake, hamuna kumurumbidza.
\v	24	Ipapo chanza cheruoko chakatumwa kubva kwaari, chinyorwa ichi ndokunyorwa.
\p
\v	25	Zvino hechi chinyorwa chakanyorwa: MENE, MENE, TEKERE, UFARISINI.
\v	26	Heyi dudziro yechinhu ichi: MENE: Mwari wakaverenga umambo hwako akahupedza.
\v	27	TEKERE: Wakayerwa pazviyero ndokuwanikwa uchitayira.
\v	28	PERESI: Umambo hwako hwakamurwa ndokupihwa kuvaMedhi nevaPerisia.
\v	29	Ipapo Bherishazari wakaraira, zvino vakapfekedza Dhaniyeri zvitsvuku, neruketani rwegoridhe pamutsipa wake, ndokuita mharidzo pamusoro pake, kuti ave mutongi wechitatu paumambo.
\v	30	Pausiku uhwo Bherishazari mambo muKaradhiya wakaurawa.
\v	31	Dhariyasi muMedhiya ndokugamuchira umambo, waiva nemakore anenge makumi matanhatu nemaviri.
\c	6
\s	Dhaniyeri mugomba reshumba
\p
\v	1	Zvakavazvakanaka kuna Dhariyasi kuisa pamusoro peumambo machinda zana nemakumi maviri, vaiva paushe hwose.
\v	2	Zvinopamusoro pavo  wakagadza vakuru vatatu, Dhaniyeri ari wekutanga wavo; kuti machinda arondedzere kwavari, mambo agosava nekukanganiswa.
\v	3	IpapoDhaniyeri uyu wakapfuura vakuru ava nemachinda, nokuti mweya unokosha waiva maari; mambo ndokufunga kumuisa pamusoro peumambo hwose.
\p
\v	4	Ipapovakuru nemachinda vakatsvaka kuwana mukana kurwisa Dhaniyeri pamusoro peumambo, asi havana kugona kuwana mukana upi kana chipomerwa, sezvaaiva akatendeka, uye hapana chitadzo chipi kana chipomerwa zvakawanikwa kwaari.
\v	5	Ipapovarume ava vakati: Hatingawani mukana upi pamusoro paDhaniyeri uyu, kunze kwekuti ta uwana pamusoro pemurairo waMwari wake.
\v	6	Ipapovakuru ava nemachinda vakaungana pamwe kuna mambo ndokutaura seizvi kwaari: Mambo Dhariyasi, raramai nekusingaperi.
\v	7	Vakuruvose veumambo, makurukota, nemachinda, nevapi vemazano, nevatungamiriri, vakapana zano kumisa murairo wamambo, nekuita chimiso chakasimba, kuti ani nani achakumbira mukumbiro kuna mwari upi neupi kana munhu kwemazuva makumi matatu, kunze kwenyu, imwi mambo, ngaakandirwe mugomba reshumba.
\v	8	Ikozvino,mambo, simbisai chirevo, mudhinde chinyorwa, kuti chisashandurwa, zvichienderana nemurairo wevaMedhi nevaPerisia, usingapfuuri.
\v	9	Naizvozvomambo Dhariyasi vakadhinda chinyorwa nechirevo.
\p
\v	10	Zvino Dhaniyeri paakaziva kuti chinyorwa chadhindwa, wakapinda mumba make. Zvino mahwindo ake aiva akazarurwa mukamuri rake rakatarisa kuJerusarema. Wakafugama pamambvi ake katatu pazuva ndokunyengetera, ndokupa kuvonga pamberi paMwari wake sezvaaita pasati pava neizvi.
\v	11	Ipapo varume avo vakaungana pamwe ndokuwana Dhaniyeri achinyengetera nekuita mukumbiro pamberi paMwari wake.
\v	12	Ipapo vakaswedera, ndokutaura pamberi pamambo pamusoro pechirevo chamambo  vachiti: Hamuna kudhinda pachirevo kuti ani nani anokumbira kuna mwari upi neupi kana munhu pamazuva makumi matatu kunze kwenyu, imwi mambo, achakandirwa mugomba reshumba here? Mambo wakapindura ndokuti: Chinhu  ichi ichokwadi, zvichienderana nemurairo wevaMedhi nevaPerisia, usingapfuuri.
\v	13	Ipapo vakapindura ndokuti pamberi pamambo: Dhaniyeri wevana veutapwa hwaJudha haana hanya nemwi, mambo, kana nechirevo chamakadhinda, asi anonyengetera mukumbiro wake katatu pazuva.
\v	14	Ipapo mambo paanzwa shoko iri, wakazvitsamwira kwazvo, ndokuisa moyo kuna Dhaniyeri kuti amununure, zvino akarwisa kusvika pakuvira kwezuva kumuponesa.
\v	15	Ipapo varume ava vakaungana pamwe kuna mambo ndokuti kuna mambo: Zivai imwi mambo, kuti murairo wevaMedhi nevaPerisia unoti: Hakuna chirevo chipi nechipi kana murairo mambo waakamisa unoshandurwa.
\v	16	Ipapo mambo wakaraira; zvino vakauya naDhaniyeri ndoku mukanda mugomba reshumba. Mambo wakataura ndokuti kuna Dhaniyeri: Mwari wako waunosishumira nguva dzose, dai iye akununura.
\v	17	Zvino kwakauiswa ibwe ndokuiswa pamusoro pemuromo wegomba; mambo ndokurisimbisa nechidhindo chake uye nechidhindo chemachinda ake; kuti pasashandurwa chinhu pamusoro paDhaniyeri.
\p
\v	18	Ipapo mambo wakaenda kumuzinda wake, ndokupedza usiku achitsanya; nemidziyo yemimhanzi haina kuunzwa pamberi pake; hope dzake ndokutiza kwaari.
\v	19	Ipapo mambo wakamuka mangwanani-ngwanani ndokuenda nekukurumidza kugomba reshumba.
\v	20	Zvino pakuswedera kwake pagomba kuna Dhaniyeri, wakadanidzira nenzwi remariro; mambo ndokupindura ndokuti kuna Dhaniyeri: Dhaniyeri, muranda waMwari mupenyu, Mwari wako waunosishumira nguva dzose ane simba rekukununura pashumba here?
\v	21	Ipapo Dhaniyeri wakati kuna mambo: Imwi mambo, raramai nekusingaperi.
\v	22	Mwari wangu wakatuma mutumwa wake, uye wakadzivira muromo wedzishumba, zvino hadzina kundikuvadza; nokuti pamberi pake kuchena kwakawanikwa kwandiri; nepamberi penyuwo, imwi mambo, handina kuita chakaipa.
\v	23	Ipapo mambo wakafara zvikuru nekuda kwake, zvino akaraira kuti vakwidze Dhaniyeri kubva mugomba. Naizvozvo Dhaniyeri wakakwidzwa kubva mugomba, uye hakuna kuwanikwa kukuvara kupi nekupi paari, nokuti waitenda kuna Mwari wake.
\p
\v	24	Zvino mambo wakaraira; ivo ndokuunza varume vaya vaiva vapomera Dhaniyeri, vakavakanda mugomba reshumba, ivo, vana vavo, nevakadzi vavo; zvino vasati vasvika pasi mugomba, shumba ndokutonga pamusoro pavo, ndokuvhunyana mapfupa avo ose.
\p
\v	25	Ipapo mambo Dhariyasi wakanyorera vanhu vose, marudzi, nendimi, vagere pasi pose,  ndokuti: Rugare rwenyu ngarwuwanzwe.
\v	26	Chirevo chinoitwa kubva kwandiri, kuti paushe hupi nehupi muumambo hwangu, vadedere nekutya pamberi paMwari waDhaniyeri; nokuti ndiMwari mupenyu, aripo nekusingaperi, uye umambo hwake husingazoparadzwi, neutongi hwake huchavapo kusvika pakuguma.
\v	27	Anonunura uye anosunungura, uye anoita zviratidzo nezvishamiso kumatenga nepanyika; iye wakanunura Dhaniyeri pasimba reshumba.
\v	28	Saizvozvi Dhaniyeri uyu wakabudirira paumambo hwaDhariyasi, nepaushe hwaKoreshi muPerisia.
\c	7
\s	Dhaniyeri anorota zvezvikara zvina
\p
\v	1	Mugorerekutanga raBherishazari mambo weBhabhironi, Dhaniyeri wakaona chiroto nezviratidzo zvemusoro wake pamubhedha wake. Ipapo wakanyora chiroto, wakareva dingindira redzinyaya.
\v	2	Dhaniyeriwakapindura ndokuti: Ndakaona muchiratidzo changu pausiku, zvino tarira, mhepo ina dzematenga dzichiputikira kugungwa guru.
\v	3	Uyezvikara zvina zvakakura zvakakwira kubva mugungwa, zvakasiyana chimwe nechimwe.
\v	4	Chekutangachaiva chakaita seshumba, uye chaiva nemapapiro egondo. Ndakatarira kusvika mapapiro acho adzurwa; zvino chikasimudzwa kubva pasi, ndokumiswa nemakumbo semunhu. Moyo wemunhu ndokupiwa kwachiri.
\v	5	Zvinotarira, chimwe chikara, chechipiri, chakaita sebheya, chakazvimisa nerutivi rwumwe, chine mbabvu nhatu mumuromo macho pakati pemazino acho. Zvino vakareva seizvi kwachiri: Simuka, udye nyama zhinji.
\v	6	Shurekweizvi ndakaona, zvino tarira chimwe, seingwe; uye yaiva nemapapiro mana eshiri pamusana payo; chikara chaivawo nemisoro mina; utongi ndokupiwa kwachiri.
\v	7	Shurekweizvi ndakaona muzviratidzo zveusiku, zvino tarira, chikara chechina, chinotyisa uye chinovhundusa uye chakasimba kwazvo. Zvino chaiva nemazino makuru edare; chakapedza, ndokuguranya, ndokutsika-tsika zvakasara netsoka dzacho. Zvino chaiva chakasiyana nezvikara zvose zvakachitangira; uye chaiva nenyanga gumi.
\v	8	Ndikacherekedzanyanga, zvino tarira, kwakakwira pakati padzo imwe nyanga diki, nhatu dzenyanga dzekutanga dzakadzurwa nemumidzi pamberi parwo; zvino tarira, panyanga iyi paiva nemaziso semaziso emunhu, nemuromo uchitaura zvinhu zvikuru.
\p
\v	9	Ndakatarirakusvika zvigaro zveushe zvagadzwa. Zvino kwakagara Mukuru wemazuva, zvipfeko zvake zvaiva zvakachena semagada echando, nevhudzi remusoro wake rakaita semakushe emakwai akanatswa; chigaro chake cheushe chiri mirazvo yemoto, mavhiri acho ari moto unopfuta.
\v	10	Rukova rwemoto rwaiyerera rwuchibuda kubva pamberi pake; churu chezvuru chakachishumira; uye vane zvuru gumi vakapetwa kane zvuru gumi vakamira pamberi pake; mutongo wakagara, mabhuku ndokuzarurwa.
\v	11	Ipapo ndakatarira nekuda kweinzwi remashoko makuru nyanga ayakataura; ndakatarira kusvika chikara chaurawa, nemuviri wacho waparadzwa, ndokupiwa kumoto unopfuta.
\v	12	Maererano nezvikara zvakasara, vakabvisa umambo hwazvo, zvakadaro kurebeswa kweupenyu kunopiwa kwazviri kusvika nhambo nenguva.
\v	13	Ndakaona muzviratidzo zveusiku, zvino tarira, wakaita seMwanakomana wemunhu achiuya nemakore ekumatenga, uye wakauya kuMukuru wemazuva. Zvino vakamuswededza pamberi pake.
\v	14	Zvino kwakapiwa kwaari utongi nekubwinya neumambo, zvekuti vanhu vose, marudzi, nendimi zvimushumire. Utongi hwake utongi hwekusingaperi, husingazopfuuri; neumambo hwake ndihwo husingazoparadzwi.
\p
\v	15	Ini Dhaniyeri, mweya wangu wakatambudzika mukati memuviri wangu, uye zviratidzo zvemusoro wangu zvakandivhundusa.
\v	16	Ndakaswedera kune umwe wevaiva vakamirapo, ndokumubvunza chokwadi chezvose izvi. Zvino wakandiudza, ndokundizivisa dudziro yezvinhu.
\v	17	Zvikara izvi zvikuru, zviri zvina, madzimambo mana achasimuka kubva panyika.
\v	18	Asi vatsvene veWekumusoro-soro vachagamuchira umambo, uye vachava neumambo nekusingaperi kusvikawo rinhi narinhi.
\p
\v	19	Ipapo ndakada kuziva chokwadi chechikara chechina chaiva chakasiyana nezvose zvazvo, chaityisa kwazvo, mazino acho aiva utare, nenzara dzacho dzendarira; chakapedza, chakaguranya, nekutsika-tsika zvakasara nemakumbo acho.
\v	20	Uye pamusoro penyanga gumi dzaiva pamusoro pacho, neimwe yakakwira, uye pamberi pacho zvitatu pazvakawa, iyo nyanga yaiva nemeso, nemuromo wakataura zvinhu zvikuru, kuonekwa kwacho kwaiva kwakakura kupfuura dzimwe dzayo.
\v	21	Ndakaona, nyanga iyoyo yakaita hondo nevatsvene, ndokuvakunda;
\v	22	kusvika kwasvika Mukuru wemazuva, mutongo ndokupiwa kuvatsvene veWekumusoro-soro, nguva ndokusvika apo vatsvene vakava neumambo.
\p
\v	23	Wakareva seizvi: Chikara chechina chichava umambo hwechina pamusoro penyika, huchava hwakasiyana neumambo hwose; uye huchapedza nyika yose, uye huchahutsikira pasi ndokuhuguranya.
\v	24	Maererano nenyanga gumi kubva muumambo uhu, madzimambo gumi achasimuka; neumwe achasimuka pashure pawo, uye iwo achava akasiyana neekutanga; zvino achaninipisa madzimambo matatu.
\v	25	Zvino achataura mashoko kurwisana neWekumusoro-soro, uye achatambudza vatsvene veWekumusoro-soro, nekufunga kushandura dzinguva nemurairo, zvino vachapiwa muruoko rwake kusvika panguva, nedzinguva, nechikamu chenguva.
\v	26	Asi mutongo uchagara, uye vachabvisa utongi hwake kuti vaparadze vapedze kusvika pakuguma.
\v	27	Zvino umambo neutongi neukuru hweumambo pasi pematenga ose zvichapiwa kuvanhu vevatsvene veWekumusoro-soro; umambo uzhinji hwake huri umambo hwekusingaperi, uye utongi ukuru hwose huchashumira nekumuteerera.
\v	28	Kusvika pano  ndiwo mugumo wenyaya. Ini Dhaniyeri, mirangariro yangu yakandivhundusa kwazvo, nechiso changu chakashanduka mandiri, asi ndakachengeta nyaya iyi mumoyo mangu.
\c	8
\s	Chiratidzo chegondohwe nenhongo
\p
\v	1	Mugorerechitatu rekutonga kwamambo Bherishazari kwakaonekwa chiratidzo kwandiri, ini Dhaniyeri, shure kwechakaonekwa kwandiri pakutanga.
\v	2	Zvinondakaona muchiratidzo, uye zvakaitika, pandakaona, kuti ndaiva muShushani muzinda uri mudunhu reErami; uye ndakaona muchiratidzo, zvino ndaiva parwizi Urai.
\v	3	Zvinondakasimudza meso angu ndokuona, zvino tarira, kwakamira pamberi perwizi gondohwe, raiva nenyanga mbiri; uye nyanga mbiri dzaiva dzakakwirira, asi imwe yaiva yakakwirira kupfuura imwe, uye yakakwirira yakakwira pashure.
\v	4	Ndakaonagondohwe richitunga kumavirazuva, nekumaodzanyemba, nekuchamhembe, zvekuti kwaiva kusina mhuka ipi neipi yaimira pamberi paro, uye paiva pasina anganunura kubva muruoko rwaro; asi rakaita zvinoenderana nechido charo, rikazvikudza.
\v	5	Zvinondakati ndichafunga, tarira, nhongo yembudzi yakabva kumavirazuva pamusoro pechiso chepasi pose, ndokusagunzva pasi; uye nhongo iyi yaiva nenyanga yaionekwa pakati pemaziso ayo.
\v	6	Zvinoyakasvika kugondohwe raiva nenyanga mbiri, randaiva ndaona rakamira pamberi perwizi; ndokumhanyira kwariri nehasha dzesimba rayo.
\v	7	Zvinondakaiona ichiswedera kugondohwe, zvino yakaritsamwira kwazvo, ndokurova gondohwe, ndokuvhuna nyanga dzaro mbiri; uye kwaiva kusina simba mugondohwe kuti rimirisane nayo; asi yakariwisira pasi pavhu ndokuritsika-tsika; uye paiva pasina anganunura gondohwe kubva muruoko rwayo.
\v	8	Naizvozvonhongo yembudzi yakazvikudza kwazvo-kwazvo; ndokuti yava nesimba, nyanga huru yakavhunika; zvino panzvimbo yayo pakabuda ina dzinoonekwa dzakatarira kumhepo ina dzekumatenga.
\v	9	Zvinokubva mune imwe yadzo kwakabuda nyanga diki, yakazvikudza kwazvo, yakatarira kuchamhembe, nekutarira kumavirazuva, nekutarira ku nyika yakanaka.
\v	10	Zvino yakakura kusvika kuhondo yekumatenga; zvino yakawisira pasi  dzimwe dzehondo nedzenyeredzi, ndokudzitsika-tsika.
\v	11	Hongu, yakazvikudza kusvika kumuchinda wehondo; uye  chibairo chinoenderera chakabviswa kubva kwaari, nenzvimbo yake tsvene yakaputsirwa pasi.
\v	12	Zvino kwakapiwa hondo kurwisa  chibairo chinoenderera nechikonzero chechitadzo, ndokuwisira chokwadi pasi, ndokuita, ndokubudirira.
\p
\v	13	Zvino ndakanzwa umwe mutsvene achitaura; umwe mutsvene ndokuti kune umwe waitaura: Kusvika rinhi chiratidzo chiripo che chibairo chinoenderera, nechitadzo chekuparadza, kupa zvose nzvimbo tsvene nehondo kuti zvitsikwe-tsikwe?
\v	14	Zvino wakati kwandiri: Kusvika madekwani  nemakuseni ane zvuru zviviri nemazana matatu; ipapo nzvimbo tsvene ichanatswa.
\p
\v	15	Zvino zvakaitika, ini Dhaniyeri pandakaona chiratidzo, ndokutsvaka kunzwisisa; zvino tarira, kwakamira pamberi pangu wakaita sekuonekwa kwemurume.
\v	16	Zvino ndakanzwa inzwi remunhu pakati peUrai, rakadana ndokuti: Gabhirieri, ita kuti  munhu uyu anzwisise chiratidzo.
\v	17	Zvino wakauya pedo nepandaiva ndimire, uye pakusvika kwake ndakatya ndokuwa nechiso changu; asi wakati kwandiri: Nzwisisa, iwe mwanakomana wemunhu, nokuti chiratidzo ndechenguva yekupedzisira.
\v	18	Zvino pakutaura kwake neni, ndaiva ndakarara hope huru nechiso changu pasi; asi wakandibata ndokundiita ndimire pakumira kwangu.
\v	19	Zvino wakati: Tarira, ndichakuzivisa zvichava po pakupedzisira kwekutsamwa, nokuti panguva yakatarwa kuguma kuchava po.
\v	20	Gondohwe rawaona rine nyanga mbiri ndiwo madzimambo evaMedhiya nevaPerisia.
\v	21	Uye nhongo ine mvere ndimambo weGirisi; uye nyanga huru iri pakati pemeso ayo ndimambo wekutanga.
\v	22	Kana iri yakavhunika, ina dzakamuka panzvimbo yayo, umambo una huchasimuka kubva kurudzi, asi kwete nesimba rayo.
\v	23	Zvino pakupedzisira kweumambo hwavo, vatadzi pavanenge vazara, kuchasimuka mambo wechiso chinotyisa uye anonzwisisa mashoko anorema.
\v	24	Zvino simba rayo richagwinya, asi kwete nesimba rayo; asi achaparadza zvinoshamisa, uye achabudirira nekuita, uye achaparadza vane simba nerudzi rwevatsvene.
\v	25	Zvino kubudikidza neunyengeri hwakewo achabudiririsa ukiribidi muruoko rwake, uye achazvikudza mumoyo make, uye achaparadza vazhinji murunyararo, achamirisanawo nemuchinda wemachinda, asi achavhuniwa pasina ruoko.
\v	26	Zvino chiratidzo chemadekwani nechemangwanani chakataurwa ichokwadi; asi iwe vharira chiratidzo, nokuti ndechemazuva mazhinji.
\v	27	Zvino ini Dhaniyeri ndakapera simba, uye ndakarwara mazuva; pashure ndakasimuka ndokuita basa ramambo, uye ndakashamiswa zvikuru nechiratidzo, asi hakuna wakanzwisisa.
\c	9
\s	Munyengetero waDhaniyeri
\p
\v	1	Mugorerekutanga raDhariyasi mwanakomana waAhasuwerusi, wembeu yevaMedhi, wakaitwa mambo pamusoro peumambo hwevaKaradhiya;
\v	2	mugorerekutanga rekutonga kwake, ini Dhaniyeri ndakanzwisisa nemabhuku uwandu hwemakore, shoko raJehovha arakasvika nawo kuna Jeremiya muporofita, kuzadzisa makore makumi manomwe pakuparadzwa kweJerusarema.
\p
\v	3	Zvinondakarinzira chiso changu kuna Ishe Mwari, kutsvaka  nemunyengetero, nemikumbiro, nekutsanya, nesaga, nemadota.
\v	4	Zvinondakanyengetera kuna Jehovha Mwari wangu, ndokuita kureurura, ndokuti: Haiwa Ishe, Mwari mukuru uye anotyisa, anochengeta sungano nengoni kune vanomuda nekune vanochengeta mirairo yake.
\v	5	Takatadza,uye takaita chisakarurama, uye takaita chakaipa, uye takamukira, nekutsauka kubva pazviga zvenyu nepamitongo yenyu.
\v	6	Uyehatina kuteerera kuvaranda venyu vaporofita, ivo vakataura muzita renyu kumadzimambo edu, machinda edu, nemadzibaba edu, nekuvanhu vose vepanyika.
\v	7	Ishe,kururama kuri kwamuri, asi kwatiri kune kunyara kwezviso sepazuva rino, kuvanhu vekwaJudha, nekuvagari veJerusarema, nekuna Israeri wose, vari pedo nevari kure, munyika dzose kwamakavadzingira, nekuda kwechitadzo chavo chavakakutadzirai.
\v	8	Jehovha,kunyara kwezviso kuri kwatiri, kumadzimambo edu, kumachinda edu, nekumadzibaba edu, nokuti takakutadzirai.
\v	9	KunaIshe Mwari wedu kune ngoni zhinji nekanganwiro zhinji, kunyange takamumukira.
\v	10	Uye hatina kuteerera inzwi raJehovha Mwari wedu, kuti tifambe mumirairo yake yaakaisa pamberi pedu neruoko rwevaranda vake vaporofita.
\v	11	Hongu, Israeri wose wakadarika murairo wenyu nekutsauka, kuti vasateerera inzwi renyu; naizvozvo kutukwa kwadururwa pamusoro pedu, nemhiko yakanyorwa mumurairo waMozisi muranda waMwari, nokuti takamutadzira.
\v	12	Zvino wakasimbisa mashoko ake aakataura kurwisana nesu, nekurwisa vatongi vakatitonga, nekuuisa pamusoro pedu chakaipa chikuru, nokuti pasi pematenga ose hakuna kuitwa sezvakaitwa paJerusarema.
\v	13	Sezvazvakanyorwa mumurairo waMozisi, chakaipa chose ichi chatiwira; asi hatina kutsvaka chiso chaJehovha Mwari wedu, kuti titsauke pauipi hwedu tigonzwisisa chokwadi chenyu.
\v	14	Naizvozvo Jehovha wakarindira pamusoro pechakaipa, ndokuchiuisa pamusoro pedu; nokuti Jehovha Mwari wedu wakarurama pamabasa ake ose aanoita, nokuti hatina kuteerera inzwi rake.
\v	15	Zvino ikozvino, imwi Ishe Mwari wedu, makabudisa vanhu venyu kubva panyika yeEgipita neruoko rwune simba, uye makazviitira zita sepazuva rino; takatadza, takaita zvakaipa.
\p
\v	16	Haiwa Ishe, nekuda kwekururama kwenyu kose, ndinokunyengeterai, dai kutsamwa kwenyu nehasha dzenyu zvadzorwe paguta renyu reJerusarema, gomo renyu dzvene; nokuti nekuda kwezvivi zvedu, uye nekuda kwezvakaipa zvemadzibaba edu, Jerusarema nevanhu venyu chava chinyadzo kune vose vakatipoteredza.
\v	17	Naizvozvo ikozvino, imwi Mwari wedu, inzwai munyengetero wemuranda wenyu, nemikumbiro yake, uye penyesai chiso chenyu pamusoro penzvimbo yenyu tsvene iyo yava dongo, nekuda kwaIshe.
\v	18	Mwari wangu, rerekerai nzeve yenyu, munzwe; zarurai maziso enyu, zvino muone kuparara kwedu kukuru, uye guta rinodanwa nezita renyu; nokuti hatisvitsi mikumbiro yedu pamberi penyu nekuda kwekururama kwedu, asi nekuda kwengoni dzenyu huru.
\v	19	Haiwa Ishe, inzwai; Ishe, kanganwirai; Ishe, teererai, uye itai; musanonoka, nekuda kwenyu, imwi Mwari wangu; nokuti guta renyu nevanhu venyu zvinodanwa nezita renyu.
\s	Gabhirieri anodudzira zvemavhiki makumi manomwe
\p
\v	20	Zvino ndichiri kutaura, ndichinyengetera, nekurevurura chivi changu nechivi chevanhu vangu Israeri, nekusvitsa mukumbiro wangu pamberi paJehovha Mwari wangu, pamusoro pegomo dzvene raMwari wangu;
\v	21	hongu, ndichiri kutaura mumunyengetero, iye uya murume Gabhirieri wandaiva ndaona muchiratidzo pakutanga, achibhururuswa nekukurumidza, wakandibata panguva inenge yechipo chemadekwani.
\v	22	Zvino waka ndizivisa ndokutaura neni, ndokuti: Dhaniyeri, ikozvino ndabuda kukupa umhare  nekunzwisisa.
\v	23	Pakutanga kwemikumbiro yako shoko rabuda, zvino ini ndauya kuzo kuzivisa, nokuti unodikanwa kwazvo. Naizvozvo nzwisisa nyaya iyi, urangarire chiratidzo.
\v	24	Mavhiki makumi manomwe akatemwa pamusoro pevanhu vako nepamusoro peguta rako dzvene, kupedza chitadzo nekugumisa chivi, uye kuita yanano pamusoro peuipi, nekupinza kururama kwekusingaperi, nekusimbisa chiratidzo nechiporofita, nekuzodza chitsvene chezvitsvene.
\v	25	Naizvozvo ziva unzwisise,  kuti kubva pakubuda kwemurairo wekuvandudza nekuvaka Jerusarema kusvika kuna Mesiasi Muchinda, mavhiki manomwe, nemavhiki makumi matanhatu nemaviri. Migwagwa yemuguta nemigero ichavakwazve, asi nekutambudzika kwenguva zhinji.
\v	26	Zvino shure kwemavhiki makumi matanhatu nemaviri Mesiasi achagurwa, asi zvisingaitirwi iye; uye vanhu vemuchinda achauya vachaparadza guta nenzvimbo tsvene; uye mugumo waro uchava nemafashame, uye kusvika pakuguma kwehondo kuparara kukuru kwakatemwa.
\v	27	Zvino achasimbisa sungano nevazhinji kwevhiki imwe chete; uye pakati pevhiki achagumisa chibairo nechipo; uye pamusoro pebapiro rezvinyangadzo pachava nemuparadzi, iko kusvika pakuguma, nezvakatarwa, zvichadururirwa pamusoro pedongo.
