\b	Evhangeri yakanyorwa naMatewu
\c	1
\s	Madzitateguru aJesu Kristu
\p
\v	1	Bhukurerudzi rwaJesu Kristu, mwanakomana waDhavhidhi, mwanakomana waAbhurahama.
\v	2	Abhurahamawakabereka Isaka; Isaka ndokubereka Jakobho; Jakobho ndokubereka Judha nevanakomana vababa vake;
\v	3	Judhandokubereka Faresi naZara kuna Tamari; Faresi ndokubereka Esiromi; Esiromi ndokubereka Arami;
\v	4	Aramindokubereka Aminadhabhi; Aminadhabhi ndokubereka Naashoni; Naashoni ndokubereka Sarimoni;
\v	5	Sarimonindokubereka Bhowazi kuna Rahabhi; Bhowazi ndokubereka Obhedhi kuna Rute; Obhedhi ndokubereka Jese;
\v	6	Jesendokubereka Dhavhidhi mambo; Dhavhidhi mambo ndokubereka Soromoni ku mukadzi  waiva waUriya;
\v	7	Soromonindokubereka Robhoami; Robhoami ndokubereka Abhiya; Abhiya ndokubereka Asa;
\v	8	Asandokubereka Josafati; Josafati ndokubereka Joramu; Joramu ndokubereka Oziasi;
\v	9	Oziasindokubereka Jotamu; Jotamu ndokubereka Akazi; Akazi ndokubereka Hezekia;
\v	10	Hezekia ndokubereka Manase; Manase ndokubereka Amoni; Amoni ndokubereka Josiyasi;
\v	11	Josiyasi ndokubereka Jekoniyasi nevanakomana vamai vake nenguva yekutapirwa kuBhabhironi.
\v	12	Zvino shure kwekutapirwa kuBhabhironi, Jekoniyasi wakabereka Saratieri; Saratieri ndokubereka Zerubhabheri;
\v	13	Zerubhabheri ndokubereka Abhiudhi; Abhiudhi ndokubereka Eriakimi; Eriakimi ndokubereka Azori;
\v	14	Azori ndokubereka Sadhoki; Sadhoki ndokubereka Akimi; Akimi ndokubereka Eriyudhi;
\v	15	Eriyudhi ndokubereka Eriazari; Eriazari ndokubereka Matani; Matani ndokubereka Jakobho;
\v	16	Jakobho ndokubereka Josefa murume waMaria, kwakazvarwa kwaari Jesu, anonzi Kristu.
\p
\v	17	Naizvozvo mazera ose kubva kuna Abhurahama kusvika kuna Dhavhidhi mazera gumi nemana; nekubva kuna Dhavhidhi kusvika pakutapirwa kuBhabhironi mazera gumi nemana; nekubva pakutapirwa kuBhabhironi kusvika kuna Kristu mazera gumi nemana.
\s	Kuberekwa kwaJesu Kristu
\p
\v	18	Zvino kuberekwa kwaJesu Kristu kwaiva kwakadai: Nokuti mai vake Maria vakati vatsidzirwa kuroorwa naJosefa, vasati vasangana vakaonekwa vava nemimba kubva kuna Mweya Mutsvene.
\v	19	Zvino Josefa murume wavo zvaaiva ari wakarurama, asingadi kuvafumura, waida kuvaramba muchivande.
\v	20	Asi wakati acharangarira zvinhu izvozvi, tarira, mutumwa waIshe wakaonekwa kwaari muchiroto achiti: Josefa, mwanakomana waDhavhidhi, usatya kuzvitorera Maria mukadzi wako; nokuti icho chakaumbwa maari ndechaMweya Mutsvene.
\v	21	Uye achabereka Mwanakomana, uye uchatumidza zita rake Jesu, nokuti iye achaponesa vanhu vake pazvivi zvavo.
\v	22	Zvino zvose izvozvi zvakaitwa kuti zvizadziswe zvakarehwa naIshe kubudikidza nemuporofita achiti:
\v	23	Tarira, mhandara ichava nemimba, igobereka Mwanakomana, uye vachatumidza zita rake Emanueri, ndokuti zvichishandurwa, Mwari anesu.
\v	24	Zvino Josefa amuka pahope akaita sezvakaraira mutumwa waIshe kwaari, akazvitorera mukadzi wake;
\v	25	uye haana kumuziva kusvika azvara Mwanakomana wake wedangwe; akatumidza zita rake JESU.
\c	10
\s	Vaapositori gumi nevaviri vanotumwa kunoparidza nekuporesa
\p
\v	1	Zvinowakadanira kwaari vadzidzi vake gumi nevaviri, akavapa simba pamusoro pemweya yetsvina kuti vaibudise, nekuporesa denda rose neurwere hwose.
\p
\v	2	Zvinomazita evaapositori gumi nevaviri ndiwawa: Wekutanga, Simoni, anonzi Petro, naAndiriya munin'ina wake; Jakobho waZebhedhi, naJohwani munin'ina wake;
\v	3	Firipi,naBhatoromeo; Tomasi, naMatewu muteresi; Jakobho waArifiyo, naRebheu wainziwo Tadhiyo;
\v	4	SimonimuKenani, naJudhasi Isikariyoti iyewo wakamutengesa.
\p
\v	5	Avagumi nevaviri Jesu akavatuma, akavaraira, achiti: Musaenda munzira yevahedheni, musapinda muguta revaSamariya;
\v	6	asizvikuru muende kumakwai akarasika eimba yaIsraeri.
\v	7	Zvinopakufamba, muparidze muchiti: Ushe hwekumatenga hwaswedera.
\v	8	Poresaivanorwara, natsai vane maperembudzi, mutsai vakafa, budisai madhimoni. Makagamuchira pachena, ipai pachena.
\v	9	Musawanagoridhe, kana sirivha, kana ndarira mumabhanhire enyu,
\v	10	kana homwe yerwendo, kana nguvo refu mbiri, kana manyatera, kana tsvimbo; nokuti mushandi wakafanira kudya kwake.
\v	11	Muguta ripi neripi kana mumusha wamunopinda, bvunzai kuti ndiani mauri wakafanira, mugarepo, kusvika muchibva.
\v	12	Zvino kana muchipinda mumba, muikwazise.
\v	13	Uye kana imba yakafanira, rugare rwenyu ngaruuye pamusoro payo; asi kana isingafaniri, rugare rwenyu ngarudzokere kwamuri.
\v	14	Uye ani nani usingakugamuchiriyi, kana kuteerera mashoko enyu, kana muchibuda paimba iyo kana paguta iro, zuzai guruva retsoka dzenyu.
\v	15	Zvirokwazvo ndinoti kwamuri: Zvichava nani kunyika yeSodhoma neyeGomora nezuva rekutongwa kupfuura guta iro.
\p
\v	16	Tarirai, ini ndinokutumai semakwai pakati pemapumhi; naizvozvo chenjerai senyoka, mururame senjiva.
\v	17	Asi svinurirai vanhu; nokuti vachakukumikidzai kumatare emakurukota, uye vachakurovai netyava mumasinagoge avo;
\v	18	zvino muchauiswawo pamberi pevatungamiriri nemadzimambo nekuda kwangu, huve uchapupu kwavari nekuvahedheni.
\v	19	Asi kana vachikukumikidzai, musafunganya kuti muchataura sei kana chii; nokuti muchapiwa nenguva iyo chamuchataura.
\v	20	Nokuti hamusi imwi munotaura, asi Mweya waBaba venyu anotaura mamuri.
\v	21	Mwanakomana wamai achakumikidza mwanakomana wamai kurufu, nababa mwana; uye vana vachamukira vabereki nekuvauraya.
\v	22	Uye muchavengwa nevose nekuda kwezita rangu; asi anotsungirira kusvika pakuguma, ndiye achaponeswa.
\v	23	Asi kana vachikushushai muguta iri, tizirai kune rimwe; nokuti zvirokwazvo ndinoti kwamuri: Hamungatongopedzi maguta aIsraeri, kusvika Mwanakomana wemunhu asvika.
\v	24	Mudzidzi haasi pamusoro pemudzidzisi, kana muranda pamusoro paishe wake.
\v	25	Zvakaringanira mudzidzi kuti ave semudzidzisi wake, nemuranda saishe wake. Kana vaidza Ishe weimba  kuti Bheerizebhuri,  vachadaro zvikuru sei veimba yake!
\s	Jesu anoyambira vadzidzi vake
\p
\v	26	Naizvozvo musavatya; nokuti hakuna chakafukidzwa chisingazobvundunurwi, kana chakavanzika chisingazozikanwi.
\v	27	Zvandinokuudzai murima, taurai pachiedza, nezvamunonzwa munzeve, paridzirai pamusoro pematenga edzimba.
\v	28	Uye musatya vanouraya muviri, asi havagoni kuuraya mweya weupenyu; asi mutye zvikuru uyo anogona kuparadza zvose mweya weupenyu nemuviri mugehena.
\p
\v	29	Ko tushiri tuviri hatutengeswi nekobiri here? Asi kamwe kadzo hakangawiri pasi kunze  kwekuda kwaBaba venyu.
\v	30	Asi nevhudzi remusoro wenyu rakaverengwa rose.
\v	31	Naizvozvo musatya, imwi munopfuura tushiri tuzhinji.
\p
\v	32	Naizvozvo umwe neumwe achandipupura pamberi pevanhu, ini ndichamupupurawo pamberi paBaba vangu vari kumatenga.
\v	33	Asi ani nani anondiramba pamberi pevanhu, neni ndichamuramba pamberi paBaba vangu vari kumatenga.
\s	Zviratidzo zvenguva
\p
\v	34	Musafunga kuti ndakauya kuzoisa rugare panyika; handina kuuya kuzoisa rugare, asi munondo.
\v	35	Nokuti ndakauya kuzopesanisa munhu nababa vake, nemukunda namai vake, nemuroora navamwene vake;
\v	36	nevavengi vemunhu ndeveimba yake.
\v	37	Anoda baba kana mai kupfuura ini haana kufanira ini; neanoda mwanakomana kana mukunda kupfuura ini haana kufanira ini;
\v	38	uye asingatori muchinjikwa wake akanditevera, haana kufanira ini.
\v	39	Anowana mweya wake acharasikirwa nawo; asi anorasikirwa nemweya wake nekuda kwangu achauwana.
\v	40	Uyo anogamuchira imwi anogamuchira ini; neanogamuchira ini anogamuchira iye wakandituma.
\p
\v	41	Anogamuchira muporofita muzita remuporofita achawana mubairo wemuporofita; neanogamuchira wakarurama muzita rewakarurama achawana mubairo wewakarurama.
\v	42	Uye ani nani anonwisa umwe wevadiki ava mukombe chete  wemvura inotonhorera muzita remudzidzi, zvirokwazvo ndinoti kwamuri: Haangatongorasikirwi nemubairo wake.
\c	11
\p
\v	1	Zvinozvakaitika apo Jesu apedza kuraira vadzidzi vake gumi nevaviri, akabvira ipapo kudzidzisa nekuparidza pamaguta avo.
\s	Johwani Mubhabhatidzi anotuma vadzidzi kunobvunza Jesu
\p
\v	2	ZvinoJohwani wakati anzwa  ari mutirongo mabasa aKristu, akatuma vaviri vevadzidzi vake,
\v	3	akatikwaari: Imwi ndimwi anouya here, kana titarisire umwe?
\v	4	Jesuakapindura akati kwavari: Endai munoudza Johwani zvinhu zvamunonzwa nezvamunoona:
\v	5	Mapofuanoonazve, uye mhetamakumbo dzinofamba, vane maperembudzi vanonatswa, nevematsi vanonzwa, vakafa vanomutswa, nevarombo vanoparidzirwa evhangeri.
\v	6	Wakaropafadzwaani nani asingagumbuswi neni.
\p
\v	7	Avavakati vachienda, Jesu akatanga kuudza zvaunga pamusoro paJohwani  akati: Maiva mabuda kurenje kunoonei? Rutsanga rwunozungunuswa nemhepo here?
\v	8	Asimaiva mabuda kunoonei? Munhu wakapfeka nguvo dzakapfava here? Tarirai, vanopfeka zvakapfava vari mudzimba dzemadzimambo.
\v	9	Asimaiva mabuda kunoonei? Muporofita here? Hongu, ndinoti kwamuri: Kunyange anopfuura kwazvo muporofita;
\v	10	nokuti uyu ndiye wakanyorwa pamusoro pake  zvichinzi: Tarira, ini ndinotuma mutumwa wangu pamberi pechiso chako, achagadzira nzira yako pamberi pako.
\v	11	Zvirokwazvo ndinoti kwamuri: Hakuna kumuka pakati pevakaberekwa nevakadzi mukuru kuna Johwani Mubhabhatidzi. Asi mudikisa muushe hwekumatenga mukuru kwaari.
\v	12	Uye kubva pamazuva aJohwani Mubhabhatidzi kusvika zvino, ushe hwekumatenga hunopambiwa, nevapambi vanohutora nesimba.
\v	13	Nokuti vaporofita vose nemurairo vakaporofita kusvika kuna Johwani;
\v	14	zvino kana muchida ku zvigamuchira, uyu ndiye Eria waiva achizouya.
\v	15	Une nzeve dzekunzwa, ngaanzwe.
\p
\v	16	Asi ndicharifananidza nei zera iri? Rakafanana nevana vagere pamisika, vachidanidzira kushamwari dzavo,
\v	17	vachiti: Takakuridzirai nyere, asi hamuna kutamba; takakuririrai, asi hamuna kuchema.
\v	18	Nokuti Johwani wakauya asingadyi kana kunwa, asi vanoti: Ane dhimoni.
\v	19	Mwanakomana wemunhu wakauya achidya, achinwa, zvino vanoti: Tarirai munhu anokara uye munwi wewaini, shamwari yevateresi nevatadzi. Asi njere dzinonzi dzakarurama nevana vadzo.
\s	Jesu anotsiura maguta matatu akamuramba
\p
\v	20	Ipapo akatanga kutsiura maguta maiva maitwa mabasa ake esimba mazhinji, nokuti haana kutendeuka,  akati:
\v	21	Une nhamo, Korazini! Une nhamo, Bhetisaidha! Nokuti dai akaitwa muTire neSidhoni mabasa esimba akaitwa mamuri, vangadai vakatendeuka kare vakapfeka masaga nedota.
\v	22	Asi ndinoti kwamuri: Zvichava nani kuTire neSidhoni nezuva rekutongwa kupfuura imwi.
\v	23	Newe Kapenaume, wakasimudzirwa kudenga, uchawisirwa pasi muhadhesi; nokuti dai akaitwa muSodhoma mabasa esimba akaitwa mauri, vangadai vachipo kusvika zuva rino.
\v	24	Asi ndinoti kwamuri: Zvichava nani kunyika yeSodhoma nezuva rekutongwa kupfuura iwe.
\s	Jesu anorumbidza Baba
\p
\v	25	Nenguva iyo Jesu akapindura akati: Ndinokutendai, Baba, Ishe wedenga nenyika, nokuti makavanzira zvinhu izvi vakachenjera nevakangwara, mukazvizarurira vacheche.
\v	26	Hongu Baba, nokuti zvakadaro zvakava zvakanaka pamberi penyu.
\v	27	Zvinhu zvose zvakakumikidzwa kwandiri naBaba vangu; uye hakuna anoziva Mwanakomana kunze kwaBaba; hakunazve anoziva Baba kunze kweMwanakomana, uye ani nani Mwanakomana waanenge achida kuzarurira.
\s	Jesu anokoka vatadzi
\p
\v	28	Uyai kwandiri mose makaneta makaremerwa, uye ini ndichakupai zororo.
\v	29	Torai joko rangu  muise pamusoro penyu, mudzidze kwandiri, nokuti ndiri munyoro, ndakaderera mumoyo; uye muchawana zororo pamweya yeupenyu yenyu;
\v	30	nokuti joko rangu rakanakisa, nemutoro wangu wakareruka.
\c	12
\s	Jesu Ishe wesabata
\p
\v	1	Nenguvaiyo Jesu wakagura nemumunda wezviyo nesabata; zvino vadzidzi vake vaiva vane nzara, vakatanga kutanha hura ndokudya.
\v	2	AsivaFarisi vakati vachiona vakati kwaari: Tarira, vadzidzi vako vanoita zvisingatenderwi kuitwa nesabata.
\v	3	Asiwakati kwavari: Hamuna kuverenga here Dhavhidhi zvaakaita paaiva ava nenzara, iye nevaiva vanaye;
\v	4	kutiwakapinda sei mumba maMwari, akadya zvingwa zvekuratidza, zvaaiva asingatenderwi kuzvidya  iye kunyange nevaiva naye, kunze kwevapristi chete?
\v	5	Kanahamuna kuverenga here pamurairo, kuti nemasabata vapristi vanosvibisa masabata mutembere asi vasina chavangapomerwa?
\v	6	Asindinoti kwamuri: Pano pane mukuru kutembere.
\v	7	Asidai maiziva kuti zvinorevei  kuti: Ndinoda tsitsi kwete chibairo, mungadai musina kupa mhosva vasina mhosva.
\v	8	NokutiMwanakomana wemunhu ndiIshe kunyange wesabata.
\s	Jesu anoporesa munhu aiva neruoko rwakaonyana nesabata
\p
\v	9	Zvinowakati abvapo akapinda musinagoge ravo.
\v	10	Zvino tarira, kwaiva kune munhu aiva ane ruoko rwakawonyana. Vakamubvunza vachiti: Zvakatenderwa kuporesa nemasabata here? kuti vamupe mhosva.
\v	11	Asi wakati kwavari: Ndeupi munhu pakati penyu achava negwai rimwe, iro kana rikawira mugomba nemasabata, angarega kuribata akasimudza?
\v	12	Naizvozvo munhu anopfuura gwai zvikuru sei! Naizvozvo zvakatenderwa kuita zvakanaka nemasabata.
\v	13	Zvino akati kumunhu: Tandavadza ruoko rwako. Akarutandavadza, rwukaporeswa rwukagwinya serumwe.
\s	Muranda wakasanangurwa
\p
\v	14	Zvino vaFarisi vakabuda, vakaita dare pamusoro pake kuti vangamuparadza sei.
\v	15	Asi Jesu wakati aziva, akabvapo; zvaunga zvikuru zvikamutevera, akavaporesa vose.
\v	16	Akavarairisa kuti varege kumubudisa pachena.
\v	17	Kuti zvizadziswe zvakarehwa naIsaya muporofita, achiti:
\v	18	Tarira muranda wangu wandakasanangura, mudikanwi wangu, mweya weupenyu wangu maunofara maari kwazvo. Ndichaisa Mweya wangu pamusoro pake, uye achazivisa vahedheni kutonga.
\v	19	Haangarwisi kana kudanidzira, uye hakuna achanzwa inzwi rake munzira dzemumaguta.
\v	20	Rutsanga rwakapwanyika haangaruvhuni, netambo yemwenje inopfungaira haangadzimi; kusvika achituma kutonga mukukunda.
\v	21	Uye vahedheni vachavimba muzita rake.
\s	Jesu anobudisa dhimoni ndokudadirwa nevaFarisi
\p
\v	22	Zvino kwakauyiswa kwaari wakagarwa nedhimoni, bofu uye mbeveve; akamuporesa, zvekuti bofu mbeveve rakati kutaura rikati kuona.
\v	23	Zvaunga zvose zvikashamisika zvikati: Ko uyu haasi Mwanakomana waDhavhidhi here?
\v	24	Asi vaFarisi vakati vachinzwa vakati: Uyu haabudisi madhimoni, kunze naBheerizebhuri mukuru wemadhimoni.
\v	25	Zvino Jesu wakaziva ndangariro dzavo, akati kwavari: Ushe humwe nehumwe hwakapesana huchizvipikisa hunoparadzwa, neguta rimwe nerimwe kana imba yakapesana ichizvipikisa haingamiri.
\v	26	Uye kana Satani achibudisa Satani, anopesana achizvipikisa; zvino ushe hwake huchamira sei?
\v	27	Uye kana ini ndichibudisa madhimoni naBheerizebhuri, vanakomana venyu vano abudisa nani? Naizvozvo ivo vachava vatongi venyu.
\v	28	Asi kana ini ndichibudisa madhimoni neMweya waMwari, saka ushe hwaMwari hwasvika kwamuri.
\v	29	Kana munhu angapinda sei mumba mechikakarara akapamba nhumbi dzacho kunze kwekuti atanga kusunga chikakarara? Ipapo achapamba imba yake.
\v	30	Uyo asina ini, anopikisana neni, neasingaunganidzi neni, anoparadzira.
\p
\v	31	Naizvozvo ndinoti kwamuri: Vanhu vachakanganwirwa chivi chose nekunyomba, asi kunyomba Mweya hakungakanganwirwi vanhu.
\v	32	Uye ani nani anotaura shoko rinopikisa Mwanakomana wemunhu achakanganwirwa; asi ani nani anotaura achipikisa Mweya Mutsvene haangakanganwirwi, kana panguva ino kana kune inouya.
\p
\v	33	Kana itai muti uve wakanaka nechibereko chawo chakanaka, kana itai muti uve wakaipa nechibereko chawo chakaipa, nokuti muti unozikanwa nechibereko.
\v	34	Vana venyoka, mungagona sei kutaura zvinhu zvakanaka makaipa? Nokuti muromo unotaura kubva pazvizere mumoyo.
\v	35	Munhu wakanaka anobudisa zvinhu zvakanaka pafuma yakanaka yemoyo; nemunhu wakaipa anobudisa zvinhu zvakaipa pafuma yakaipa.
\v	36	Asi ndinoti kwamuri: Shoko rimwe nerimwe risina maturo vanhu ravanoreva, vachazvidavirira pamusoro paro nezuva rekutongwa.
\v	37	Nokuti nemashoko ako uchanzi wakarurama, uye nemashoko ako uchapiwa mhosva.
\s	Vanokumbira chiratidzo
\p
\v	38	Zvino vamwe vevanyori nevevaFarisi vakapindura vakati: Mudzidzisi, tinoda kuona chiratidzo kubva kwamuri.
\v	39	Asi wakapindura akati kwavari: Zera rakaipa rinofeva rinotsvaka chiratidzo; asi hakuna chiratidzo chingapiwa kwariri, kunze kwechiratidzo chaJona muporofita.
\v	40	Nokuti Jona sezvaakava mudumbu rehove huru mazuva matatu neusiku utatu, saizvozvo Mwanakomana wemunhu achava mumoyo wenyika mazuva matatu neusiku utatu.
\v	41	Varume veNinivhi vachasimuka mukutongwa nezera iri, vacharipa mhosva; nokuti vakatendeuka nemharidzo yaJona; zvino tarirai, mukuru kuna Jona ari pano.
\v	42	Mambokadzi wechamhembe achasimuka mukutongwa nezera iri, agoripa mhosva; nokuti wakabva pamagumisiro enyika kuzonzwa uchenjeri hwaSoromoni; zvino tarirai, mukuru kuna Soromoni ari pano.
\s	Kutendeuka kusina kukwana
\p
\v	43	Zvino kana mweya wetsvina wabuda kumunhu, unofamba uchigura nzvimbo dzakaoma, uchitsvaka zororo, asi uchishaiwa.
\v	44	Zvino unoti: Ndichadzokera kumba kwangu kwandakabuda; uye uchisvika unoiwana isina chinhu, yakatsvairwa yakarongedzwa.
\v	45	Ipapo unoenda ndokutora pamwe naye mimwe mweya minomwe yakaipa kumupfuura pachake, ndokupinda ikagaramo; kugumawo kwemunhu uyu kwakaipa kupfuura kutanga. Zvichava saizvozvowo kuzera iri rakaipa.
\s	Hama dzaJesu dzechokwadi
\p
\v	46	Wakati achataura nezvaunga, tarira, mai nevanin'ina vake vakamira panze, vachitsvaka kutaura naye.
\v	47	Umwe ndokuti kwaari: Tarirai, mai venyu nevanin'ina venyu vamire panze, vachitsvaka kutaura nemwi.
\v	48	Asi wakapindura akati kuna iye wakamuudza: Mai vangu ndiani? Nevanin'ina vangu ndivana ani?
\v	49	Zvino wakatandavadzira ruoko rwake kuvadzidzi vake, akati: Tarirai, mai vangu nevanin'ina vangu.
\v	50	Nokuti ani nani unoita kuda kwaBaba vangu vari kumatenga, ndiye munin'ina wangu nehanzvadzi namai.
\c	13
\s	Mufananidzo wemukushi
\p
\v	1	Nezuvairo Jesu wakabuda mumba akagara pasi parutivi rwegungwa.
\v	2	Uyezvaunga zvikuru zvakaungana kwaari, kusvika apinda muchikepe akagara pasi; nechaunga chose chakamira pamahombekombe.
\p
\v	3	Ndokutaurazvinhu zvizhinji kwavari nemifananidzo, achiti: Tarirai, mukushi wakabuda kunokusha.
\v	4	Zvinopakukusha kwake, imwe  mbeu yakawira kurutivi rwenzira; shiri dzikasvika dzikaidya.
\v	5	Imweikawira panzvimbo dzine mabwe, payaiva isina ivhu zhinji; ikamera pakarepo, nokuti paiva pasina udziku hwevhu.
\v	6	Kuzotizuva rabuda, yakapiswa, uye nokuti yaiva isina mudzi, yakasvava.
\v	7	Asiimwe yakawira paminzwa; minzwa ikakura, ikaivhunga.
\v	8	Asiimwe yakawira muvhu rakanaka, ikabereka chibereko, imwe zana, neimwe makumi matanhatu, neimwe makumi matatu.
\v	9	Anenzeve dzekunzwa, ngaanzwe.
\s	Mabasa emifananidzo
\p
\v	10	Zvino vadzidzi vakasvika, vakati kwaari: Munotaurirei kwavari nemifananidzo?
\v	11	Akapindura akati kwavari: Nokuti kwakapiwa kwamuri kuziva zvakavanzika zveushe hwekumatenga, asi kwavari hakuna kupiwa.
\v	12	Nokuti ani nani anazvo achapiwa, uye achava nezvakawanda; asi ani nani asina achatorerwa kunyange nezvaanazvo.
\v	13	Naizvozvo ndinotaura kwavari nemifananidzo, kuti vachiona havaoni; uye vachinzwa havanzwi, uye havanzwisisi.
\v	14	Uye kwavari kwakazadziswa chiporofita chaIsaya chinoti: Nekunzwa muchanzwa, asi hamungatongonzwisisi; nekuona muchaona, asi hamungatongoonesesi.
\v	15	Nokuti moyo wevanhu ava wava mukukutu, uye vanonzwa nenzeve nemutsutsururu, nemeso avo vakaatsinzina; zvimwe varege kuona nemeso, uye vanzwe nenzeve, uye vanzwisise nemoyo, vatendeukewo, ndigovaporesa.
\v	16	Asi akaropafadzwa meso enyu, nokuti anoona; nenzeve dzenyu, nokuti dzinonzwa.
\v	17	Nokuti zvirokwazvo ndinoti kwamuri: Vaporofita nevakarurama vazhinji vaiva vachishuva kuona zvamunoona, asi havana ku zviona; nekunzwa zvamunonzwa, asi havana kunzwa.
\s	Kududzirwa kwemufananidzo wemukushi
\p
\v	18	Naizvozvo imwi inzwai mufananidzo wemukushi.
\v	19	Umwe neumwe anonzwa shoko reushe asi asinganzwisisi, wakaipa anosvika ndokubvuta chakakushwa mumoyo make. Uyu ndiye wakakushwa kurutivi rwenzira.
\v	20	Asi wakakushwa panzvimbo dzine mabwe, ndiye anonzwa shoko ndokurigamuchira pakarepo nemufaro;
\v	21	asi haana mudzi maari, asi anogara kwenguva, uye kana dambudziko kana kushushwa zvichiuya nekuda kweshoko, pakarepo anogumburwa.
\v	22	Uye wakakushwa paminzwa, ndiye anonzwa shoko, asi kufunganya kwenyika ino nekunyengera kwefuma zvinovhunga shoko, rova risingabereki.
\v	23	Asi wakakushwa muvhu rakanaka, ndiye anonzwa shoko akanzwisisa, anoberekawo zvibereko, achiita, umwe zana, neumwe makumi matanhatu, neumwe makumi matatu.
\s	Mufananidzo wemashawi nezviyo
\p
\v	24	Wakaisa pamberi pavo umwe mufananidzo, achiti: Ushe hwekumatenga hunofananidzwa nemunhu wakakusha mbeu yakanaka mumunda make.
\v	25	Asi vanhu vakati varere, muvengi wake wakauya, akakusha mashawi pakati pezviyo, akaenda.
\v	26	Asi chipande chakati chamera nekubereka chibereko, zvino mashawi akaonekwawo.
\v	27	Zvino varanda vemwene weimba vakaswedera vakati kwaari: Ishe, hamuna kukusha mbeu yakanaka mumunda wenyu here? Zvino wawanepi mashawi?
\v	28	Akati kwavari: Muvengi waita izvi. Varanda vakati kwaari: Saka munoda kuti tinoaunganidza here?
\v	29	Asi wakati: Kwete, zvimwe kana muchiunganidza mashawi, mungadzura zviyo nawo.
\v	30	Regai zvikure pamwe zviri zviviri kusvika pakukohwa; zvino nenguva yekukohwa ndichati kuvakohwi: Unganidzai pakutanga mashawi, muasunge mwanda kuti muapise; asi muunganidze zviyo mudura rangu.
\s	Mufananidzo wetsanga yemasitadha newembiriso
\p
\v	31	Wakaisa pamberi pavo umwe mufananidzo achiti: Ushe hwekumatenga hwakafanana netsanga yemasitadha, munhu yaanotora akaidzvara mumunda make.
\v	32	Iyo idiki zvirokwazvo pambeu dzose, asi kana yakura ihuru pamiriwo, inova muti, zvekuti shiri dzekudenga dzinouya dzichivaka matendere pamatavi awo.
\p
\v	33	Akataura umwe mufananidzo kwavari  akati: Ushe hwekumatenga hwakafanana nembiriso, mukadzi yaakatora, akaiisa muzviyero zvitatu zveupfu kusvika hwose hwaviriswa.
\p
\v	34	Izvi zvinhu zvose Jesu wakaudza zvaunga nemifananidzo, uye pasina mufananidzo haana kutaura kwavari;
\v	35	kuti chizadziswe chakarehwa nemuporofita, achiti: Ndichazarura muromo wangu nemifananidzo; ndichataura zvinhu zvaiva zvakavanzika kubva pamavambo enyika.
\s	Kududzirwa kwemufananidzo wemashawi nezviyo
\p
\v	36	Zvino Jesu wakati arega zvaunga zvichienda, akapinda mumba; vadzidzi vake vakaswedera kwaari, vachiti: Tidudzirei mufananidzo wemashawi emunda.
\v	37	Akapindura akati kwavari: Anokusha mbeu yakanaka Mwanakomana wemunhu;
\v	38	uye munda inyika; nembeu yakanaka ndivo vana veushe; asi mashawi vana vewakaipa.
\v	39	Uye muvengi wakaakusha ndidhiabhorosi; uye kukohwa kuguma kwenyika; nevakohwi vatumwa.
\v	40	Naizvozvo mashawi sezvaanounganidzwa achipiswa mumoto, zvichava saizvozvo pakuguma kwenyika ino.
\v	41	Mwanakomana wemunhu achatuma vatumwa vake, vagounganidza kubva muushe hwake zvigumbuso zvose nevanoita zvakaipa;
\v	42	zvino vachavakandira muvira remoto; ipapo pachava nekuchema nekugeda-geda kwemeno.
\v	43	Ipapo vakarurama vachapenya sezuva muushe hwaBaba vavo. Ane nzeve dzekunzwa, ngaanzwe.
\s	Mufananidzo wefuma yakavanzwa
\p
\v	44	Zvekare ushe hwekumatenga hwakafanana nefuma yakavigwa mumunda, inoti kana munhu aiwana, ano iviga; zvino nemufaro wake anoenda akanotengesa zvose zvaanazvo akatenga munda uyo.
\s	Mufananidzo wemaparera
\p
\v	45	Zvekare ushe hwekumatenga hwakafanana nemushambadzi anotsvaka maparera akanaka;
\v	46	akati awana parera rimwe rine mutengo mukuru, akaenda akanotengesa zvose zvaaiva anazvo, akaritenga.
\s	Mufananidzo wemumbure
\p
\v	47	Zvekare ushe hwekumatenga hwakafanana nemumbure wakakandirwa mugungwa, ukaunganidza marudzi ose  ehove.
\v	48	Iwo kana wazara, vano ukwevera pamahombekombe, ndokugara pasi, vakaunganidzira dzakanaka mumidziyo, asi dzakaipa vakadzirasira kunze.
\v	49	Zvichava saizvozvo pakuguma kwenguva; vatumwa vachabuda, vachaparadzanisa vakaipa kubva pakati pevakarurama,
\v	50	uye vachavakandira muvira remoto; ipapo pachava nekuchema nekugeda-geda kwemeno.
\p
\v	51	Jesu akati kwavari: Manzwisisa izvi zvose here? Vakati kwaari: Hongu Ishe.
\v	52	Zvino akati kwavari: Naizvozvo munyori umwe neumwe wakadzidziswa zveushe hwekumatenga wakafanana nemunhu, mwene weimba, anobudisa zvinhu zvitsva nezvisharu pafuma yake.
\s	Jesu unoshovorwa paNazareta
\p
\v	53	Zvino zvakaitika kuti Jesu apedza mifananidzo iyi wakabvapo.
\v	54	Uye wakati asvika kunyika yekwake akavadzidzisa musinagoge ravo, kusvika vashamisika vakati: Kunobvepi kune uyu kuchenjera uku nemabasa esimba?
\v	55	Uyu haasi mwanakomana wemuvezi here? Ko mai vake havanzi Maria here, nevanin'ina vake Jakobho naJose naSimoni naJudhasi here?
\v	56	Nehanzvadzi dzake hadzisi nesu dzose here? Ko zvinobvepi kune uyu zvinhu izvozvi zvose?
\v	57	Vakagumbuswa naye. Asi Jesu akati kwavari: Muporofita haavi asina kukudzwa kunze kwemunyika yekwake nemumba make.
\v	58	Uye haana kuita mabasa esimba mazhinji ipapo nekuda kwekusatenda kwavo.
\c	14
\s	Kuurawa kwaJohwani Mubhabhatidzi
\p
\v	1	Panguvaiyo Herodhi umwe wevatongi vana wakanzwa mukurumbira waJesu,
\v	2	akatikuvaranda vake: Uyu ndiJohwani Mubhabhatidzi; iye wakamuka kuvakafa; naizvozvowo mabasa esimba awa anobata maari.
\v	3	NokutiHerodhi waiva abata Johwani akamusunga aka muisa mutirongo nekuda kwaHerodhiasi mukadzi waFiripi munin'ina wake.
\v	4	NokutiJohwani waiva ati kwaari: Hazvitenderwi kwauri kuti uve naye.
\v	5	Zvinoachida kumuuraya, akatya chaunga, nokuti vaimutora semuporofita.
\v	6	Asikwakati kuchichengetedzwa zuva rekuberekwa kwaHerodhi, mukunda waHerodhiasi akatamba pakati  pavo, akafadza Herodhi.
\v	7	Naizvozvowakavimbisa nemhiko kuti achamupa chipi nechipi chaaizokumbira.
\v	8	Zvinoiye, wakati amborairwa namai vake, akati: Ndipei pano mundiro musoro waJohwani Mubhabhatidzi.
\v	9	Mamboakashungurudzika, asi nekuda kwemhiko, uye kwevaiva vagere na ye pakudya, wakaraira kuti  apiwe.
\v	10	Akatuma  vanhu, akagura Johwani musoro mutirongo.
\v	11	Musoro wake ukauyiswa mundiro, ukapiwa kumusikana, aka uisa kuna mai vake.
\v	12	Vadzidzi vake vakauya vakatora mutumbi vakauviga, vakaenda ndokuudza Jesu.
\s	Zvuru zvishanu zvevanhu zvinopiwa kudya
\p
\v	13	Jesu wakati a zvinzwa, akabvapo nechikepe, akaenda kunzvimbo yerenje ari oga; asi zvaunga zvakati zvichi zvinzwa zvikamutevera netsoka zvichibva mumaguta.
\v	14	Zvino Jesu wakati abuda akaona chaunga chikuru, akavanzwira tsitsi, akaporesa varwere vavo.
\p
\v	15	Zvino ava madekwani, vadzidzi vake vakauya kwaari vachiti: Iyi inzvimbo yerenje, uye ikozvino nguva dzaenda; regai zvaunga zviende, kuti vaende kumisha vanozvitengera kudya.
\v	16	Asi Jesu wakati kwavari: Havafaniri kuenda; vapei imwi kuti vadye.
\v	17	Asi vakati kwaari: Hatina pano kunze kwezvingwa zvishanu nehove mbiri.
\v	18	Iye akati: Uyai nazvo pano pandiri.
\v	19	Akaraira zvaunga kuti zvigare pasi pauswa, zvino akatora zvingwa zvishanu nehove mbiri, akatarira kumusoro kudenga, aka zviropafadza, ndokumedura akapa zvingwa kuvadzidzi, vadzidzi ndoku pa kuzvaunga.
\v	20	Vakadya vose, vakaguta; vakanonga zvimedu zvakasara, matengu gumi nemaviri azere.
\v	21	Uye vaiva vadya vaiva varume vanenge zvuru zvishanu pasina vakadzi nevana.
\s	Jesu anofamba pamusoro pegungwa
\p
\v	22	Pakarepo Jesu wakamanikidza vadzidzi vake kupinda muchikepe, vamutungamirire mhiri, iye acharega zvaunga zvichienda.
\v	23	Zvino wakati arega zvaunga zvichienda, akakwira mugomo ari oga kunonyengetera; akati ava madekwani, waiva ari oga ipapo.
\v	24	Asi chikepe zvino chaiva chava pakati pegungwa chichitambudzwa nemafungu; nokuti mhepo yaiva ichipikisa.
\v	25	Nenguva yechina yemurindiro yeusiku Jesu akaenda kwavari achifamba pamusoro pegungwa.
\v	26	Zvino vadzidzi vakati vachimuona achifamba pamusoro pegungwa, vakavhunduka vachiti: Chipoko; ndokudanidzira nekutya.
\v	27	Asi pakarepo Jesu wakataura navo akati: Tsungai moyo; ndini; musatya.
\v	28	Petro ndokumupindura akati: Ishe, kana muri imwi, ndirairei ndiuye kwamuri pamusoro pemvura.
\v	29	Ndokubva ati: Uya. Petro ndokuburuka muchikepe akafamba pamusoro pemvura, kuenda kuna Jesu.
\v	30	Asi wakati achiona mhepo ine simba, akatya; zvino otanga kunyura, akadanidzira, achiti: Ishe, ndiponesei!
\v	31	Pakarepo Jesu wakatandavadza ruoko, akamubata, akati kwaari: Iwe werutendo rudiki, unokononei?
\v	32	Vakati vapinda muchikepe, mhepo ikanyarara.
\v	33	Vaiva vari muchikepe ndokuuya vakamunamata vachiti: Zvirokwazvo muri Mwanakomana waMwari.
\s	Jesu anoporesa paGenesareti
\p
\v	34	Vakati vayambuka, vakasvika panyika yeGenesareti.
\v	35	Varume venzvimbo iyo vakati vamuziva vakatuma  shoko panyika yose iyo yakapoteredza, vakauisa kwaari vose vairwara.
\v	36	Vakakumbirisa kwaari kuti vabate chete mupendero wenguvo yake; uye vose vakabata vakaporeswa.
\c	15
\s	Jesu anotuka vanyori nevaFarisi pamusoro petsika dzavo
\p
\v	1	Ipapokwakauya kuna Jesu vanyori nevaFarisi vachibva kuJerusarema vachiti:
\v	2	Seivadzidzi venyu vachidarika tsika yevakuru? Nokuti havashambi maoko avo kana vachidya chingwa.
\v	3	Asiakapindura akati kwavari: Nemhaka yei imwiwo muchidarika murairo waMwari nekuda kwetsika yenyu?
\v	4	NokutiMwari wakaraira achiti: Kudza baba namai vako; uye  kuti: Anotuka baba kana mai, anofanira kufa rufu.
\v	5	Asiimwi munoti: Ani nani anoti kuna baba kana kuna mai: Chipi nechipi chaungabatsirwa neni chibairo,
\v	6	naizvozvohaatongokudzi baba vake kana mai vake; naizvozvo mashayisa murairo waMwari maturo netsika yenyu.
\v	7	Vanyepedzeri,Isaya wakaporofita zvakanaka pamusoro penyu achiti:
\v	8	Vanhuava vanoswedera kwandiri nemuromo wavo, vachindikudza nemiromo; asi moyo wavo uri kure neni.
\v	9	Asivanondinamata pasina, vachidzidzisa dzidziso dziri mirairo yevanhu.
\v	10	Zvino akadanira chaunga kwaari, akati kwavari: Teererai munzwisise.
\v	11	Hazvisi zvinopinda mumuromo zvinosvibisa munhu; asi izvo zvinobuda mumuromo, ndizvo zvinosvibisa munhu.
\p
\v	12	Zvino vadzidzi vake vakaswedera vakati kwaari: Munoziva kuti vaFarisi vakati vachinzwa shoko iri vakagumbuka here?
\v	13	Asi wakapindura akati: Chinomera chimwe nechimwe Baba vangu vekudenga chavasina kudzvara chichadzurwa.
\v	14	Varegei; vatungamiriri vakapofumara vemapofu. Zvino kana bofu richitungamirira bofu, achawira mugomba ari maviri.
\p
\v	15	Petro akapindura akati kwaari: Tidudzirei mufananidzo uyu.
\v	16	Zvino Jesu akati: Imwiwo muchiri vasinganzwisisi nhai?
\v	17	Nazvino hamunzwisisi here, kuti zvose zvinopinda mumuromo zvinoenda mudumbu, uye zvinoraswa kunze?
\v	18	Asi zvinhu zvinobuda mumuromo zvinobva mumoyo; izvo zvinosvibisa munhu.
\v	19	Nokuti mumoyo munobuda ndangariro dzakaipa, umhondi, ufeve, upombwe, umbavha, uchapupu hwenhema, kunyomba.
\v	20	Izvi ndizvo zvinosvibisa munhu; asi kudya nemaoko asina kushambwa hazvisvibisi munhu.
\s	Jesu anoporesa mukunda wemukadzi weKenani
\p
\v	21	Zvino Jesu wakabvapo akaenda kumiganhu yeTire neSidhoni.
\v	22	Zvino tarira, mukadzi muKenani wakabva kumiganhu iyo akadanidzira kwaari achiti: Ndinzwirei tsitsi, Ishe, Mwanakomana waDhavhidhi; mukunda wangu wakabatwa zvakaipa nedhimoni.
\v	23	Asi haana kumupindura shoko. Vadzidzi vake ndokuuya kwaari vakamukumbirisa vachiti: Muindisei, nokuti anodanidzira shure kwedu.
\v	24	Asi wakapindura akati: Handina kutumwa  zvimwe, kunze kwekumakwai akarasika eimba yaIsraeri.
\v	25	Zvino akauya akamunamata achiti: Ishe, ndibatsirei.
\v	26	Asi wakapindura akati: Hazvina kunaka kutora chingwa chevana ndokukandira imbwanana.
\v	27	Asi iye akati: Hongu, Ishe, asi nembwanana dzinodya zvezvimedu zvinowa patafura yavatenzi vadzo.
\v	28	Zvino Jesu akapindura akati kwaari: Haiwa mukadzi, rutendo rwako rukuru! Ngazvive kwauri sezvaunoda. Mukunda wake akaporeswa kubva panguva iyo.
\s	Jesu anoporesa vazhinji
\p
\v	29	Jesu ndokubva ipapo akauya parutivi rwegungwa reGarirea; akakwira mugomo, akagara ipapo.
\v	30	Zvino zvaunga zvikuru zvakauya kwaari zvine mhetamakumbo, mapofu, zvimumumu, zvirema, nevamwe vazhinji, vakavakanda patsoka dzaJesu; akavaporesa;
\v	31	zvekuti zvaunga zvakashamisika zvichiona zvimumumu zvichitaura, zvirema zvakagwinya, vanokamhina vachifamba, nemapofu achiona; vakarumbidza Mwari waIsraeri.
\s	Vanodarika zvuru zvina vanopiwa kudya naJesu
\p
\v	32	Jesu ndokudanira vadzidzi vake kwaari akati: Ndinonzwa tsitsi nechaunga, nokuti vakagara neni zvino mazuva matatu vasina chinhu chekudya, uye handidi kuvaindisa vasina kudya, zvimwe vangaziya panzira.
\v	33	Vadzidzi vake ndokuti kwaari: Ticha wanepi zvingwa zvakawanda zvakadaro murenje, kuti tigutise chaunga chikuru chakadai?
\v	34	Jesu ndokuti kwavari: Mune zvingwa zvingani? Vakati: Zvinomwe, nehove diki shomanene.
\v	35	Ndokuraira zvaunga kuti zvigare pasi pavhu.
\v	36	Akatora zvingwa zvinomwe nehove, akavonga, akamedura, ndokupa vadzidzi vake, vadzidzi  vakapa chaunga.
\v	37	Vakadya vose vakaguta; vakanonga zvimedu zvakasara, matengu manomwe azere.
\v	38	Zvino avo vakadya vaiva vari varume zvuru zvina pasina vakadzi nevana.
\v	39	Zvino wakati aregera zvaunga zvichienda, akapinda muchikepe, akasvika kumiganhu yeMagidhara.
\c	16
\s	Jesu anoramba kuratidza chiratidzo
\p
\v	1	VaFarisinevaSadhusi ndokuuya vachi muidza, vakamukumbira kuti avaratidze chiratidzo chinobva kudenga.
\v	2	Asiwakapindura akati kwavari: Kana ava madekwani munoti: Kunze kwakanaka; nokuti denga rakatsvuka.
\v	3	Uyemangwanani  munoti: Nhasi kunze kwakaipa; nokuti denga rakatsvuka richikwidibira. Vanyepedzeri, munoziva kuparadzanisa mamiriro edenga, asi hamugoni  kuparadzanisa zviratidzo zvenguva here?
\v	4	Zerarakaipa uye rinofeva richitsvaka chiratidzo; asi haripiwi chiratidzo, kunze kwechiratidzo chaJona muporofita. Ndokuvasiya, akaenda.
\s	Jesu anodudzira shoko rembiriso yevaFarisi nevaSadhusi
\p
\v	5	Zvinovadzidzi vakati vasvika mhiri, vakakanganwa kutora zvingwa.
\v	6	ZvinoJesu akati kwavari: Onai mungwarire mbiriso yevaFarisi nevaSadhusi.
\v	7	Vakaranganapakati pavo vachiti:  Unodaro nokuti hatina kutora zvingwa.
\v	8	ZvinoJesu azviziva akati kwavari: Imwi verutendo rudiki, nemhaka yei muchirangana pakati penyu kuti hamuna kutora zvingwa?
\v	9	Muchigerekunzwisisa here, kana kurangarira zvingwa zvishanu zvevanezvuru zvishanu, uye matengu mangani amakanonga?
\v	10	Kana zvingwa zvinomwe zvevanezvuru zvina, uye matengu mangani amakanonga?
\v	11	Hamunzwisisi sei, kuti handina kutaura kwamuri pamusoro pezvingwa kuti mungwarire mbiriso yevaFarisi nevaSadhusi?
\v	12	Zvino vakanzwisisa kuti haana kutaura kuti vachenjere mbiriso yechingwa, asi dzidziso yevaFarisi nevaSadhusi.
\s	Petro anopupura kuti Jesu ndiye Kristu
\p
\v	13	Jesu wakati asvika kumativi eKesariya yeFiripi, akabvunza vadzidzi vake, achiti: Vanhu vanoti ini Mwanakomana wemunhu ndini ani?
\v	14	Ndokubva vati: Vamwe  vanoti Johwani Mubhabhatidzi, uye vamwe Eria, vamwewo Jeremiya, kana umwe wevaporofita.
\v	15	Akati kwavari: Ko imwi munoti ndini ani?
\v	16	Zvino Simoni Petro akapindura akati: Ndimwi Kristu, Mwanakomana waMwari mupenyu.
\v	17	Jesu akapindura akati kwaari: Wakaropafadzwa, Simoni mwanakomana waJona, nokuti nyama neropa hazvina kukuzarurira  izvozvo, asi Baba vangu vari kumatenga.
\v	18	Neniwo ndinoti kwauri: Ndiwe Petro, uye pamusoro peruware urwu ndichavaka kereke yangu, nemasuwo egehena haangaikundi.
\v	19	Uye ndichapa kwauri kiyi dzeushe hwekumatenga; uye chipi nechipi chauchasunga panyika, chichasungwa kumatenga; nechipi nechipi chauchasunungura panyika, chichasunungurwa kumatenga.
\v	20	Ipapo akarairisa vadzidzi vake kuti varege kuudza munhu kuti ndiye Jesu iye Kristu.
\s	Jesu anovaudza zvekutambura kwake nerufu rwake
\p
\v	21	Kubva panguva iyo Jesu wakatanga kuratidza kuvadzidzi vake kuti anofanira kuenda kuJerusarema, uye kutambudzika zvizhinji zvichibva kuvakuru nevapristi vakuru nevanyori, nekuurawa, nekumutswa nezuva retatu.
\v	22	Petro akamutora parutivi, akatanga kumutsiura akati: Ngoni kwamuri, Ishe; ngazvirege kutongoitika kwamuri.
\v	23	Asi iye wakatendeuka akati kuna Petro: Ibva shure kwangu, Satani! Uri chigumbuso kwandiri; nokuti haurangariri zvinhu zvaMwari, asi zvinhu zvevanhu.
\s	Kutevera Jesu
\p
\v	24	Zvino Jesu akati kuvadzidzi vake: Kana ani nani achida kuuya shure kwangu, ngaazvirambe, atakure muchinjikwa wake, anditevere.
\v	25	Nokuti ani nani anoda kuponesa upenyu hwake acharasikirwa nahwo; asi ani nani anorasikirwa neupenyu hwake nekuda kwangu achahuwana.
\v	26	Nokuti munhu anobatsirwei kana akawana nyika yose, akarasikirwa nemweya weupenyu wake? Kana munhu achapei chive muripo wemweya weupenyu wake?
\v	27	Nokuti Mwanakomana wemunhu achauya mukubwinya kwaBaba vake nevatumwa vake, ipapo achapa mubairo umwe neumwe zvichienderana nebasa rake.
\v	28	Zvirokwazvo ndinoti kwamuri: Vamwe varipo kune vamire pano, vasingatongoraviri rufu kusvika vaona Mwanakomana wemunhu achiuya muushe hwake.
\c	17
\s	Kubwinya kwaJesu pagomo
\p
\v	1	Zvinoshure kwemazuva matanhatu Jesu wakatora Petro naJakobho naJohwani munin'ina wake, akavakwidza mugomo refu vari vega.
\v	2	Zvinoakashandurwa chimiro pamberi pavo, uye chiso chake chikapenya sezuva, nenguvo dzake dzikachena sechiedza.
\v	3	Zvinotarira, kwakaonekwa kwavari Mozisi naEria vachitaura naye.
\v	4	ZvinoPetro akapindura akati kuna Jesu: Ishe, zvakatinakira kuva pano; kana muchida, ngatiite pano matumba matatu, rimwe renyu, nerimwe raMozisi, nerimwe raEria.
\v	5	Wakatiachataura, tarira, gore rinopenya rakavadzikatira; uye tarira, inzwi rikabva mugore, richiti: Uyu Mwanakomana wangu anodikanwa, wandinofara maari kwazvo; inzwai iye.
\v	6	Vadzidzivakati vachi zvinzwa, vakawa nechiso chavo, vakatya zvikuru.
\v	7	AsiJesu akaswedera akavabata, akati: Simukai, musatya.
\v	8	Vakativachisimudza meso avo, havana kuona munhu, kunze kwaJesu chete.
\v	9	Zvinovakati vachiburuka mugomo, Jesu akavaraira, achiti: Musaudza munhu chiratidzo ichi, kusvika Mwanakomana wemunhu amuka kubva kuvakafa.
\v	10	Vadzidzi vake vakamubvunza vachiti: Vanyori vanogotaurirei vachiti Eria anofanira kutanga kuuya?
\v	11	Jesu akapindura akati kwavari: Eria achatanga kusvika zvirokwazvo, achavandudza zvinhu zvose.
\v	12	Asi ndinotaura kwamuri kuti Eria wakatosvika, asi havana kumuziva, asi vakamuitira zvose zvavakada; saizvozvowo Mwanakomana wemunhu achatambura navo.
\v	13	Zvino vadzidzi vakanzwisisa kuti wakataura kwavari zvaJohwani Mubhabhatidzi.
\s	Jesu anoporesa mukomana ane zvipusha
\p
\v	14	Vakati vasvika kuchaunga, kwakauya kwaari munhu, akamufugamira, achiti:
\v	15	Ishe,  donzwirai mwanakomana wangu tsitsi, nokuti ane zvipusha, anotambudzika kwazvo; nokuti kazhinji anowira mumoto, uye kazhinji mumvura.
\v	16	Uye ndakamuuisa kuvadzidzi venyu, asi havana kugona kumuporesa.
\v	17	Jesu akapindura akati: Haiwa zera risina rutendo nerakakombama, ndichava nemwi kusvika rinhi? Ndichakuitirai moyo murefu kusvika rinhi? Muuisei pano pandiri.
\v	18	Zvino Jesu akaritsiura, dhimoni rikabuda kwaari, mwana akaporeswa kubva panguva iyo.
\v	19	Zvino vadzidzi vakauya kuna Jesu vari vega, vakati: Isu taiva tisingagoni nei kuribudisa?
\v	20	Jesu akati kwavari: Nemhaka yekusatenda kwenyu. Nokuti zvirokwazvo ndinoti kwamuri: Kana mune rutendo  rwakaita setsanga yemasitadha, mungati kugomo iri: Ibva pano, enda koko; uye richabva; uye hakuna chinhu chingakukonai.
\v	21	Asi zera iri haribudi kunze chete nekunyengetera nekutsanya.
\s	Jesu anotaura zverufu rwake nekumuka kwake
\p
\v	22	Zvino vachakagara muGarirea, Jesu wakati kwavari: Mwanakomana wemunhu obva okumikidzwa mumaoko evanhu,
\v	23	uye vachamuuraya, asi nezuva retatu achamutswa. Uye vakashurukirwa zvikuru.
\s	Jesu anoripa mari yetembere
\p
\v	24	Zvino vakati vachisvika Kapenaume, vaigamuchira mutero vakauya kuna Petro, vakati: Mudzidzisi wenyu haateri here?
\v	25	Akati: Hongu. Zvino wakati achipinda mumba, Jesu akamutangira achiti: Unofungei Simoni? Madzimambo enyika anotora muripo kana mutero kuna vana ani? Kuvanakomana vavo kana kuvatorwa?
\v	26	Petro akati kwaari: Kuvatorwa. Jesu akati kwaari: Saka vanakomana vakasununguka.
\v	27	Asi kuti tirege kuvagumbusa, enda kugungwa ukande chiredzo; ubate hove inotanga kubuda; kana washamisa muromo wayo, uchawana mari; uitore uvape,  ive yangu neyako.
\c	18
\s	Mukuru paushe hwekudenga nezvigumbuso
\p
\v	1	Nenguvaiyo vadzidzi vakauya kuna Jesu vachiti: Ko ndiani mukurusa paushe hwekumatenga?
\v	2	Jesuakadanira kwaari mucheche akamumisa pakati pavo.
\v	3	Akati:Zvirokwazvo ndinoti kwamuri: Kana musingashandurwi mukava sevacheche, hamungatongopindi muushe hwekumatenga.
\v	4	Naizvozvoani nani anozvininipisa semucheche uyu ndiye mukurusa muushe hwekumatenga.
\v	5	Zvinoani nani anogamuchira mucheche umwe wakadai muzita rangu anogamuchira ini.
\p
\v	6	Asiani nani anogumbusa umwe wevacheche ava vanotenda kwandiri, zvaiva nani kwaari kuti guyo guru risungirirwe kupoteredza pamutsipa wake, anyudzwe mukudzika kwegungwa.
\v	7	Inenhamo nyika nemhaka yezvigumbuso! Nokuti kunodikanwa kuti zvigumbuso zviuye; asi une nhamo munhu uyo chigumbuso wachinouya naye!
\v	8	Zvinokana ruoko rwako kana rutsoka rwako zvichikugumbusa, uzvigure urase kubva kwauri; zviri nani kwauri kuti upinde muupenyu uri mhetamakumbo kana uri chirema pakuti une maoko maviri kana tsoka mbiri ukandirwe mumoto wekusingaperi.
\v	9	Kanaziso rako richikugumbusa, uridzure urase kubva kwauri; zviri nani kwauri kuti upinde muupenyu une ziso rimwe pakuti une meso maviri ukandirwe mugehena remoto.
\p
\v	10	Chenjerai musazvidza umwe wevadiki ava, nokuti ndinoti kwamuri: Kumatenga vatumwa vavo vanogaroona chiso chaBaba vangu vari kumatenga.
\v	11	Nokuti Mwanakomana wemunhu wakauya kuzoponesa chaiva chakarasika.
\s	Gwai rakarasika
\p
\v	12	Munofunga sei? Kana umwe munhu ane makwai zana, rimwe rawo rikarasika, haangasii here makumi mapfumbamwe nemapfumbamwe, akaenda kumakomo kunotsvaka rakarasika?
\v	13	Kana zvikaitika kuti ariwana, zvirokwazvo ndinoti kwamuri: Anorifarira kupfuura makumi mapfumbamwe nemapfumbamwe asina kurasika.
\v	14	Saizvozvo hakusi kuda kwaBaba venyu vari kumatenga, kuti umwe wevadiki ava aparare.
\s	Kutsiura vadariki
\p
\v	15	Asi kana umwe wako akutadzira, enda umudzore pakati pako naye mega; kana akakunzwa, wawana umwe wako.
\v	16	Asi kana asinganzwi, tora umwe kana vamwe vaviri newe, kuti nemuromo wezvapupu zviviri kana zvitatu shoko rose risimbiswe.
\v	17	Kana asina hanya nekuvanzwa, uudze kereke; asi kana asina hanya nekunzwa kerekewo, ngaave kwauri semuhedheni nemuteresi.
\v	18	Zvirokwazvo ndinoti kwamuri: Chipi nechipi chamuchasunga panyika, chichasungwa kudenga; uye chipi nechipi chamunosunungura panyika, chichasunungurwa kudenga.
\s	Kunyengetera pamwe
\p
\v	19	Zvekare ndinoti kwamuri: Kana vaviri venyu vakatenderana panyika pamusoro pechinhu chipi nechipi chavanokumbira, chichaitwa kwavari naBaba vangu vari kumatenga.
\v	20	Nokuti apo vaviri kana vatatu vakaungana muzita rangu, ipapo ndiripo pakati pavo.
\s	Mufananidzo wemuranda asina tsitsi
\p
\v	21	Zvino Petro wakauya kwaari akati: Ishe, umwe wangu uchanditadzira kangani, ndichimukanganwira? Kusvika kanomwe here?
\v	22	Jesu akati kwaari: Handiti kwauri: Kusvika kanomwe; asi: Kusvika makumi manomwe akapamhidzirwa kanomwe.
\p
\v	23	Naizvozvo ushe hwekumatenga hunofananidzwa neumwe mambo, waiva achida kugadzirisa zvemari nevaranda vake.
\v	24	Zvino wakati achitanga kugadzirisa zvemari, umwe akauyiswa kwaari waiva ane chikwereti chematarenda gumi rezvuru.
\v	25	Asi zvaaiva asina chaangaripa nacho, ishe wake akaraira kuti atengeswe  pamwe nemukadzi wake nevana, nezvose zvaaiva anazvo, kuti muripo uitwe.
\v	26	Naizvozvo muranda wakawira pasi, akamunamata, achiti: Ishe, ivai nemoyo murefu neni, ndichakuripirai zvose.
\v	27	Zvino ishe wemuranda uyo akamunzwira tsitsi, akamusunungura, akamukanganwira chikwereti.
\v	28	Asi muranda uyo wakati achibuda, akawana umwe wevaranda  vaibata pamwe naye, waiva ane ngava kwaari remadhenario zana; akamubata, aka mudzipa, akati: Ndiripe zvaunofanira.
\v	29	Zvino muranda  waibata pamwe naye akawira pasi patsoka dzake akamugombetedza achiti: Uve nemoyo murefu neni, ndichakuripira zvose.
\v	30	Asi iye haana kuda, asi wakaenda, akamukanda mutirongo, kusvika aripa chikwereti.
\v	31	Zvino varanda  vaibata pamwe naye vakati vachiona zvaiva zvaitika, vakashungurudzika kwazvo, vakaenda vakaudza ishe wavo zvose zvakaitika.
\v	32	Zvino ishe wake wakati amudanira kwaari akati kwaari: Iwe muranda wakaipa, ndakakukanganwira chikwereti icho chose, nokuti wakandigombetedza.
\v	33	Ko newe hausaifanira kunzwira tsitsi here umwe muranda  unobata pamwe newe, seniwo ndakakunzwira tsitsi?
\v	34	Zvino ishe wake akatsamwa, akamukumikidza kuvarwadzisi, kusvika aripa zvose zvakafanira kwaari.
\v	35	Saizvozvo Baba vangu vari kudenga vachakuitiraiwo, kana musingakanganwiri umwe neumwe umwe wake zvitadzo zvavo nemoyo yenyu  yese.
\c	19
\s	Kurambana kwemurume nemukadzi
\p
\v	1	Zvinozvakaitika apo Jesu apedza mashoko awa, akabva kuGarirea, akasvika kumiganhu yeJudhiya mhiri kweJoridhani.
\v	2	Zvaungazvikuru zvikamutevera, akazviporesapo.
\p
\v	3	VaFarisivakauyawo kwaari, vachimuidza vachiti kwaari: Zvinotenderwa here kumunhu kuramba mukadzi wake nemhaka ipi neipi?
\v	4	Akapindura,akati kwavari: Hamuna kurava here, kuti iye waka vaita kubva pakutanga wakavaita murume nemukadzi?
\v	5	Akati:Nekuda kwaizvozvi munhu achasiya baba namai, uye achanamatira kumukadzi wake; avo vaviri vachava nyama imwe.
\v	6	Naizvozvohavachisiri vaviri, asi nyama imwe. Naizvozvo izvo Mwari zvaakabatanidza, munhu ngaarege kuparadzanisa.
\v	7	Vakatikwaari: Mozisi wakagorairei kupa rugwaro rwekurambana, nekumuramba?
\v	8	Akatikwavari: Nekuda kweukukutu hwemoyo yenyu Mozisi wakakutenderai kuramba vakadzi venyu; asi kubva pakutanga zvaiva zvisina kudaro.
\v	9	Asindinoti kwamuri: Ani nani anoramba mukadzi wake, kunze kwemhaka yeupombwe, akawana umwe, anopomba; neanowana wakarambwa anopomba.
\p
\v	10	Vadzidzi vake vakati kwaari: Kana nyaya yemunhu nemukadzi yakadaro, hazvibatsiri kuwana.
\v	11	Asi akati kwavari: Vose havagamuchiri shoko iri, kunze kwevakaripiwa.
\v	12	Nokuti kune vatenwa, vakaberekwa vakadaro kubva mudumbu ramai; uye kune vatenwa, vakaitwa vatenwa nevanhu; uye kune vatenwa vakazviita vatenwa nekuda kweushe hwekumatenga. Anogona kugamuchira  izvi, ngaagamuchire.
\s	Jesu anoropafadza vanana
\p
\v	13	Zvino kwakauyiswa kwaari vana vadiki, kuti aise maoko pamusoro pavo, anyengetere; asi vadzidzi vakavatsiura.
\v	14	Asi Jesu wakati: Tenderai vana vadiki, musavadzivisa kuuya kwandiri; nokuti ushe hwekumatenga ndehwevakadai.
\v	15	Akaisa maoko pamusoro pavo, akabvapo.
\s	Jaya mufumi
\p
\v	16	Zvino tarira, kwakaswedera umwe akati kwaari: Mudzidzisi wakanaka, ndingaita chinhu chakanaka chipi kuti ndive neupenyu husingaperi?
\v	17	Akati kwaari: Unondiidzirei wakanaka? Hakuna wakanaka, kunze kweumwe,  ndiye Mwari. Asi kana uchida kupinda muupenyu, chengeta mirairo.
\v	18	Akati kwaari: Ipi? Jesu ndokuti: Usauraya, usapomba, usaba, usapupura nhema,
\v	19	kudza baba vako namai, uye, ude umwe wako se zvaunozvi da iwe.
\v	20	Jaya rikati kwaari: Izvozvi zvose ndakazvichengeta kubva paudiki hwangu; ndichiri kushaiwei?
\v	21	Jesu akati kwariri: Kana uchida kuva wakaperera, enda utengese zvaunazvo upe varombo, uye uchava nefuma kudenga; ugouya pano unditevere.
\v	22	Asi jaya rakati ranzwa shoko iro rikaenda richishungurudzika; nokuti raiva rine nhumbi zhinji.
\p
\v	23	Jesu akati kuvadzidzi vake: Zvirokwazvo ndinoti kwamuri: Mufumi ucharemerwa kupinda muushe hwekumatenga.
\v	24	Ndinotizve kwamuri: Zvakarerukira kamera kudarika nemuburi retsono, kumufumi kupinda muushe hwaMwari.
\v	25	Vadzidzi vake vakati va zvinzwa, vakashamisika kwazvo, vachiti: Saka ndiani angagona kuponeswa?
\v	26	Asi Jesu wakatarira akati kwavari: Kuvanhu izvi hazvibviri, asi kuna Mwari zvose zvinobvira.
\p
\v	27	Ipapo Petro akapindura, akati kwaari: Tarirai, isu takasiya zvose, tikakuteverai; zvino tichava nei?
\v	28	Jesu akati kwavari: Zvirokwazvo ndinoti kwamuri: Imwi makanditevera, pakuberekwa kutsva kana Mwanakomana wemunhu agara pachigaro cheushe chekubwinya kwake, imwiwo muchagara pazvigaro zveushe gumi nezviviri, muchitonga marudzi gumi nemaviri aIsraeri.
\v	29	Uye umwe neumwe wakasiya dzimba, kana vanin'ina nemadzikoma, kana hanzvadzi, kana baba, kana mai, kana mukadzi, kana vana, kana minda, nekuda kwezita rangu, uchagamuchira zvine zana, akagara nhaka yeupenyu husingaperi.
\v	30	Asi vazhinji vekutanga vachava vekupedzisira, nevekupedzisira vekutanga.
\c	2
\s	Vachenjeri vemabvazuva vanoshanyira Jesu
\p
\v	1	ZvinoJesu wakati aberekwa muBheterehemu reJudhiya, pamazuva aHerodhi mambo, tarira, kwakauya vachenjeri vachibva kumabvazuva kuJerusarema,
\v	2	vachiti:Uripi iye wakazvarwa Mambo wevaJudha? Nokuti taona nyeredzi yake kumabvazuva, tauya kuzomunamata.
\v	3	ZvinoHerodhi mambo wakati anzwa, akashushikana, neJerusarema rose naye.
\v	4	Zvinowakati aunganidza vapristi vakuru vose nevanyori vevanhu, akabvunza kwavari  kuti Kristu uchazvarirwa kupi.
\v	5	Zvinovakati kwaari: MuBheterehemu reJudhiya; nokuti zvakanyorwa saizvozvo nemuporofita  zvichinzi:
\v	6	NeweBheterehemu nyika yaJudha, hausi mudikisa kuvatongi vaJudha; nokuti kwauri kuchabuda mutungamiriri, achafudza vanhu vangu Israeri.
\p
\v	7	ZvinoHerodhi, wakati adana vachenjeri muchivande, akabvunzisisa kwavari nguva yakaonekwa nyeredzi.
\v	8	AkavatumakuBheterehemu, akati: Endai munobvunzisisa zvemucheche; kana ma muwana mundisume, kuti ini ndiuyewo ndimunamate.
\p
\v	9	Vakativanzwa mambo, vakabva; zvino tarira, nyeredzi yavakaona kumabvazuva yakavatungamirira, kusvika yasvika ikamira pamusoro pepaiva pane mucheche.
\v	10	Vakati vaona nyeredzi vakafara nemufaro mukuru kwazvo.
\v	11	Vakati vapinda mumba, vakaona mucheche naMaria mai vake, vakawira pasi vakamunamata; zvino vakati vazarura fuma yavo, vakamupemberera nezvipo, goridhe, nezvipfungaidzo zvinonhuhwira, nemura.
\v	12	Vakati vanyeverwa naMwari muchiroto, kuti varege kudzokera kuna Herodhi, vakabva vakaenda kunyika yavo neimwe nzira.
\s	Kutizira kuEgipita
\p
\v	13	Vakati vaenda, tarira, mutumwa waIshe anoonekwa kuna Josefa muchiroto, achiti: Muka utore mucheche namai vake, utizire kuEgipita, uveko kusvika ndichikuudza; nokuti Herodhi achatsvaka mucheche kuti amuparadze.
\v	14	Zvino amuka wakatora mucheche namai vake usiku, akabva akaenda kuEgipita,
\v	15	uye wakavako kusvika pakufa kwaHerodhi; kuti zvizadziswe zvakarehwa naIshe nemuporofita, achiti: Ndakadana mwanakomana wangu abude muEgipita.
\s	Kuurawa kwevana naHerodhi
\p
\v	16	Zvino Herodhi, wakati aona kuti anyengerwa nevachenjeri, akatsamwa zvikuru, akatuma, akauraya vana vose vaiva muBheterehemu nemumigumo yaro yose, kubvira pamakore maviri  neari pasi, zvichienderana nenguva yaaiva abvunzisisa kuvachenjeri.
\v	17	Zvino zvakazadziswa zvakarehwa naJeremiya muporofita achiti:
\v	18	MuRama rakanzwika inzwi, kuungudza nekuchema nekurira kukuru, Rakeri achichema vana vake asingadi kunyaradzwa, nokuti hava chipo.
\s	Kudzokera kunyika yaIsraeri
\p
\v	19	Asi Herodhi wakati afa, tarira, mutumwa waIshe wakaonekwa muchiroto kuna Josefa muEgipita,
\v	20	achiti: Muka, utore mucheche namai vake, uende kunyika yaIsraeri; nokuti vakafa avo vaitsvaka mweya wemucheche.
\v	21	Akasimuka ndokutora mucheche namai vake akasvika kunyika yaIsraeri.
\v	22	Asi wakati achinzwa kuti Arikerawo anotonga muJudhiya panzvimbo yababa vake Herodhi, akatya kuendako; asi wakati anyeverwa naMwari muchiroto, akabva akaenda kumativi eGarirea.
\v	23	Akasvika akagara muguta rinonzi Nazareta; kuti zvizadziswe zvakarehwa nevaporofita, kuti: Achanzi muNazareta.
\c	20
\s	Mufananidzo wevabati pamunda
\p
\v	1	Nokutiushe hwekumatenga hwakafanana nemunhu, mwene weimba, wakabuda mangwanani-ngwanani kunopinza basa vashandi mumunda wake wemizambiringa.
\v	2	Wakatiatenderana nevabati padhenario pazuva, akavatuma kumunda wake wemizambiringa.
\v	3	Akabudaneawa rinenge rechitatu, akaona vamwe vamire pamusika, vasina chekuita;
\v	4	akatikwavari: Endai imwiwo mumunda wemizambiringa, ndigokupai chero zvakafanira. Vakaendawo.
\v	5	Akabudazveneawa rinenge rechitanhatu nerepfumbamwe, akaita saizvozvo.
\v	6	Zvinoneawa rinenge regumi nerimwe wakabuda, akawana vamwe vamire vasina chekuita, akati kwavari: Makamirirei pano zuva rose musina chekuita?
\v	7	Vakatikwaari: Nokuti hapana munhu wakatipinza basa. Akati kwavari: Endai nemwiwo mumunda wemizambiringa, uye muchagamuchira chero zvakafanira.
\v	8	Kuzotiava madekwani, mwene wemunda wemizambiringa wakati kumutariri wake: Dana vabati, uvape mubairo, uchitanga kune vekupedzisira, kusvika kune vekutanga.
\v	9	Zvinovakati vachiuya veawa rinenge regumi nerimwe, vakagamuchira umwe neumwe dhenario.
\v	10	Asi vekutanga vakati vachiuya, vakafunga kuti vachagamuchira zvakapfuura; asi ivowo vakagamuchira umwe neumwe dhenario.
\v	11	Vakati vagamuchira vakagunun'unira mwene weimba,
\v	12	vachiti: Ava vekupedzisira vakabata awa rimwe chete, asi mavaenzanisa nesu takatakura mutoro wezuva nekupisa.
\v	13	Asi wakapindura akati kune umwe wavo: Shamwari, handikuitiri zvisakarurama; hauna kutenderana here neni padhenario?
\v	14	Tora zvako uende; ndinoda kupa kune uyu wekupedzisira sewewo.
\v	15	Ko handitenderwi kuita zvandinoda nezvangu here? Ziso rako rakaipa, nokuti ini ndakanaka here?
\v	16	Saizvozvo vekupedzisira vachava vekutanga, nevekutanga vekupedzisira; nokuti vazhinji vakadanwa, asi vashoma vachasarudzwa.
\s	Jesu anovaudza zverufu rwake nekumuka kwake
\p
\v	17	Jesu wakati achikwira kuJerusarema akatora vadzidzi gumi nevaviri vari voga munzira, akati kwavari:
\v	18	Tarira, tinokwira kuJerusarema, zvino Mwanakomana wemunhu achakumikidzwa kuvapristi vakuru nevanyori, vachamutongera rufu.
\v	19	Vachamukumikidza kuvahedheni, kuti vasveveredze, varove netyava, nekuroverera pamuchinjikwa; asi nezuva retatu achamuka.
\s	Vana vaZebhedhi vanokumbira kuva vakuru
\p
\v	20	Zvino kwakauya kwaari mai vevanakomana vaZebhedhi nevanakomana vavo, vakanamata vachikumbira chimwe chinhu kwaari.
\v	21	Akati kwavari: Munodei? Vakati kwaari: Taurai kuti vanakomana vangu ava vaviri vagare, umwe kuruoko rwenyu rwerudyi, umwe kuruboshwe, muushe hwenyu.
\v	22	Asi Jesu akapindura, akati: Hamuzivi chamunokumbira. Mungagona kunwa mukombe wandava kuzonwa ini here, uye kubhabhatidzwa nerubhabhatidzo rwandinobhabhatidzwa narwo ini? Vakati kwaari: Tinogona.
\v	23	Akati kwavari: Muchanwa zvirokwazvo mukombe wangu, nekubhabhatidzwa nerubhabhatidzo rwandinobhabhatidzwa narwo ini; asi kugara kuruoko rwangu rwerudyi, nekuruboshwe rwangu, hazvisi zvangu kuti ndipe, asi ndezvevakazvigadzirirwa naBaba vangu.
\p
\v	24	Vanegumi vakati vanzwa, vakatsamwira avo mukoma nemunin'ina vaviri.
\v	25	Asi Jesu akavadanira kwaari, akati: Munoziva kuti vatungamiriri vevahedheni vanovatsikirira, nevakuru vanoratidza simba pamusoro pavo.
\v	26	Asi hazvingazodaro pakati penyu; asi ani nani anoda kuva mukuru pakati penyu, ngaave mushandiri wenyu.
\v	27	Zvino ani nani anoda kuva wekutanga pakati penyu, ngaave muranda wenyu.
\v	28	SeMwanakomana wemunhu haana kuuya kuzoshandirwa, asi kuzoshandira, nekupa upenyu hwake huve rudzikunuro rwevazhinji.
\s	Jesu anosvinudza mapofu maviri paJeriko
\p
\v	29	Vakati vachibuda kubva Jeriko, chaunga chikuru chikamutevera.
\v	30	Zvino tarira, mapofu maviri agere parutivi rwenzira, akati achinzwa kuti Jesu wopfuura, akadanidzira, achiti: Tinzwirei tsitsi, Ishe, Mwanakomana waDhavhidhi!
\v	31	Chaunga chikaatsiura kuti anyarare; asi akanyanya kudanidzira, achiti: Tinzwirei tsitsi, Ishe, Mwanakomana waDhavhidhi!
\v	32	Jesu ndokumira, akaadana, akati: Munoda kuti ndikuitirei?
\v	33	Akati kwaari: Ishe, kuti meso edu asvinudzwe.
\v	34	Jesu akanzwa tsitsi, akabata meso awo; pakarepo meso awo akaonazve, akamutevera.
\c	21
\s	Jesu anogamuchirwa paJerusarema
\p
\v	1	Vakativachiswedera kuJerusarema, vasvika kuBhetifage pagomo reMiorivhi, ipapo Jesu akatuma vadzidzi vaviri,
\v	2	achitikwavari: Endai kumusha wakatarisana nemwi, pakarepo muchawana mbongoro yakasungirwa, nedhongwana rinayo; sunungurai, muuyise kwandiri.
\v	3	Kanaani nani achitaura chinhu kwamuri, muchati: Ishe anozvida; pakarepo achazvitumira.
\v	4	Izvozvizvose zvakaitika, kuti zvizadziswe zvakataurwa nemuporofita, achiti:
\v	5	Udzaimukunda weZiyoni: Tarira Mambo wako anouya kwauri, ari munyoro, akatasva mbongoro, nedhongwana, mwana wechipfuwo chemutoro.
\p
\v	6	Vadzidzivakaenda, vakaita Jesu sezvaakavaraira,
\v	7	vakauisambongoro nedhongwana, vakaisa nguvo dzavo pamusoro pazvo; vaka mugadza pamusoro pazvo.
\v	8	Chaungachikuru kwazvo chikawarira nguvo dzacho munzira; vamwe vakatema matavi pamiti vakawarira munzira.
\v	9	Zvaungazvaiva zvakamutungamirira nevaiva vachitevera vakadanidzira, vachiti: Hosana kuMwanakomana waDavhidhi! Wakaropafadzwa iye anouya muzita raIshe! Hosana kumusoro-soro!
\p
\v	10	Wakati apinda muJerusarema, guta rose rikazungunuswa, richiti: Ndiani uyu?
\v	11	Zvaunga zvikati: Uyu ndiJesu muporofita weNazareta reGarirea.
\s	Jesu anonatsa tembere
\p
\v	12	Zvino Jesu wakapinda mutembere yaMwari, akadzingira vose vaitengesa nevaitenga mutembere, akapidigura matafura evaitsinhanha mari, nezvigaro zvevaitengesa njiva.
\v	13	Akati kwavari: Kwakanyorwa  kuchinzi: Imba yangu ichanzi imba yemunyengetero; asi imwi munoiita bako remakororo.
\v	14	Zvino kwakauya kwaari mapofu nevaikamhina mutembere; akavaporesa.
\v	15	Asi vapristi vakuru nevanyori vakati vachiona zvinhu zvinoshamisa zvaaiva achiita, nevana vachidanidzira mutembere vachiti: Hosana kuMwanakomana waDhavhidhi! vakatsamwa,
\v	16	vakati kwaari: Unonzwa zvavanotaura ivava here? Jesu akati kwavari: Hongu, hamuna kutongoverenga here, kuti: Mumuromo mavacheche nevanoyamwa makapedzeredza rumbidzo?
\v	17	Akavasiya, akabuda panze peguta, achienda Bhetaniya, ndokurarapo.
\s	Jesu anotuka muonde waiva usingabereki
\p
\v	18	Kuzoti mangwanani-ngwanani wakati achidzokera kuguta, akanzwa nzara.
\v	19	Zvino wakati achiona umwe muonde panzira, akaenda kwauri, akasawana chinhu kwauri, asi mashizha chete; akati kwauri: Ngakurege kuva nezvibereko kwauri kusvika narinhi. Pakarepo muonde ukasvava.
\v	20	Vadzidzi vakati vachiona, vakashamisika, vachiti: Muonde wasvava pakarepo sei?
\v	21	Jesu akapindura akati kwavari: Zvirokwazvo ndinoti kwamuri: Dai maiva nerutendo, musiri vasina chokwadi, hamungaiti izvi kumuonde chete, asi kunyange kana mukati kugomo iri: Simudzwa ukandirwe mugungwa; zvichaitwa.
\v	22	Nezvose zvipi nezvipi zvamunokumbira mumunyengetero, kana muchitenda, muchazvigamuchira.
\s	Simba raJesu rinobvepi
\p
\v	23	Wakati apinda mutembere, vapristi vakuru nevakuru vevanhu vakauya kwaari achidzidzisa, vakati: Munoita zvinhu izvozvi nesimba ripi? Ndiani akakupai simba iri?
\v	24	Jesu akapindura akati kwavari: Neni ndichakubvunzai shoko rimwe; kana mukandiudza iro, neni ndichakuudzai kuti ndinoita izvi nesimba ripi.
\v	25	Rubhabhatidzo rwaJohwani rwakabvepi? Kudenga here kana kuvanhu? Zvino vakataurirana pakati pavo vachiti: Kana tikati: Kudenga; uchati kwatiri: Saka sei musina kumutenda?
\v	26	Asi kana tikati: Kuvanhu; tinotya chaunga; nokuti vose vakatora Johwani semuporofita.
\v	27	Vakapindura Jesu vakati: Hatizivi. Iye ndokuti kwavari: Neni handingakuudziyi simba randinoita naro izvi.
\s	Mufananidzo wevana vaviri
\p
\v	28	Zvino munofungei? Munhu waiva nevanakomana vaviri; akauya kune wekutanga, akati: Mwana, enda nhasi unobata mumunda wangu wemizambiringa.
\v	29	Iye akapindura akati: Handidi; asi pashure akatendeuka akaenda.
\v	30	Akaenda kune wechipiri akataura saizvozvo. Iye akapindura akati: Ndino enda, ishe; asi haana kuenda.
\v	31	Ndeupi pavaviri akaita kuda kwababa? Vakati kwaari: Wekutanga. Jesu akati kwavari: Zvirokwazvo ndinoti kwamuri: Vateresi nezvifeve vanokutangirai kupinda muushe hwaMwari.
\v	32	Nokuti Johwani akauya kwamuri nenzira yekururama, mukasamutenda; asi vateresi nezvifeve vakamutenda, asi imwi makati muchiona, hamuna kutendeuka shure kwaizvozvi kuti mumutende.
\s	Mufananidzo wevarimi vakaipa
\p
\v	33	Inzwai umwe mufananidzo. Kwaiva neumwe munhu, mwene weimba, wakasima munda wemizambiringa, akaisa ruzhowa rwakaukomberedza, akachera pekusvinira waini mauri, akavaka shongwe, akauhaisa kuvarimi, akaenda kunze kwenyika.
\v	34	Kuzoti nguva yezvibereko yaswedera, akatuma varanda vake kuvarimi kuti vagamuchire zvibereko zvake.
\v	35	Asi varimi vakabata varanda vake, umwe vakarova, umwe vakauraya, umwe vakataka nemabwe.
\v	36	Akatumazve vamwe varanda vazhinji kune vekutanga; vakavaitira saizvozvo.
\v	37	Asi pakupedzisira akatuma mwanakomana wake kwavari, achiti: Vacharemekedza mwanakomana wangu.
\v	38	Asi varimi vakati vachiona mwanakomana, vakataurirana,  vachiti: Uyu ndiye mugari wenhaka; uyai, ngatimuurayei tibate nhaka yake.
\v	39	Zvino vakamubata vakaposhera panze kunze kwemunda wemizambiringa vaka muuraya.
\v	40	Naizvozvo kana mwene wemunda wemizambiringa achisvika, uchaitei kuvarimi avo?
\v	41	Vakati kwaari: Achaparadza zvakaipa ava vakaipa, akahaisa vamwe varimi munda wemizambiringa, vachamupa zvibereko nenguva dzazvo.
\p
\v	42	Jesu akati kwavari: Hamuna kutongoverenga here pamagwaro  panoti: Ibwe vavaki ravakaramba, ndiro rakava musoro wekona; kubva kuna Ishe izvi zvaitika, zvinoshamisa pameso edu?
\p
\v	43	Naizvozvo ndinoti kwamuri: Ushe hwaMwari huchatorwa kubva kwamuri, hukapiwa kurudzi rwunobereka zvibereko zvahwo.
\v	44	Uye anowira pamusoro pebwe iri, achavhunikanya; asi pane upi neupi warinowira richamukuya.
\p
\v	45	Vapristi vakuru nevaFarisi vakati vachinzwa mifananidzo yake, vakaziva kuti anotaura nezvavo.
\v	46	Zvino vakati vachitsvaka kumubata vakatya zvaunga nokuti vaimutora semuporofita.
\c	22
\s	Mufananidzo wemuchato
\p
\v	1	ZvinoJesu wakapindura akataurazve kwavari nemifananidzo, achiti:
\v	2	Ushehwekumatenga hwakafananidzwa neumwe mambo, wakaitira mwanakomana wake mutambo wemuchato;
\v	3	akatumavaranda vake kunodana vaiva vakokwa kumuchato, asi havana kuda kuuya.
\v	4	Akatumazvekare vamwe varanda, achiti: Udzai vakakokerwa  muti: Tarirai, ndagadzira chisvusvuro changu, nzombe dzangu nezvakakora zvabaiwa, uye zvinhu zvose zvagadzirwa; uyai kumuchato.
\v	5	Asihavana kuzvikoshesa, vakaenda, umwe kumunda wake pachake, umwe kukutengeserana kwake;
\v	6	vakasara vavo vakabata varanda vake, vaka vaitira zvakaipa, vaka vauraya.
\v	7	Zvinomambo wakati a zvinzwa, wakatsamwa, akatuma hondo dzake, akaparadza mhondi idzo, akapisa guta ravo.
\v	8	Zvinoakati kuvaranda vake: Muchato wagadzirwa, asi vaiva vakokwa vaiva vasina kufanira.
\v	9	Naizvozvo,endai kumharadzano dzenzira, mukokere kumuchato vose vamunowana.
\v	10	Varanda avo vakabudira kunzira, vakaunganidza vose nekuwanda kwevavakawana, zvose vakaipa nevakanaka; imba yemuchato ikazara nevagere pakudya.
\v	11	Zvino mambo wakati achipinda kuzoona vagere pakudya, akaona ipapo munhu asina kupfeka chipfeko chemuchato;
\v	12	akati kwaari: Shamwari, wapinda sei pano usina chipfeko chemuchato? Akashaya remuromo.
\v	13	Zvino mambo akati kuvaranda: Musungei makumbo nemaoko, mumubvise, mukandire kurima rekunze kwekupedzisira; apo pachava nekuchema nekugeda-geda kwemeno.
\v	14	Nokuti vazhinji vakadanwa, asi vashoma vanosanangurwa.
\s	Kuripira Kesari mutero
\p
\v	15	Zvino vaFarisi vakaenda vakanorangana kuti vangamuteya sei pakutaura.
\v	16	Vakatuma kwaari vadzidzi vavo vane vaHerodhi, vachiti: Mudzidzisi, tinoziva kuti ndimwi wechokwadi, uye munodzidzisa nzira yaMwari muchokwadi, musingarangariri zvemunhu, nokuti hamutariri chimiro chevanhu.
\v	17	Naizvozvo tiudzei: Munofungei? Zvinotenderwa kupa Kesari mutero here, kana kwete?
\v	18	Asi Jesu wakaziva kuipa kwavo, akati: Munondiidzirei, vanyepedzeri?
\v	19	Ndiratidzei mari yemutero. Vakamuvigira dhenario.
\v	20	Zvino akati kwavari: Mufananidzo uyu nechinyorwa ndezvani?
\v	21	Vakati kwaari: ZvaKesari. Ipapo akati kwavari: Naizvozvo dzorerai kuna Kesari zvinhu zvaKesari, nekuna Mwari zvinhu zvaMwari.
\v	22	Vakati vanzwa vakashamisika, vakamusiya, vakaenda.
\s	Vanobvunza Jesu pamusoro pekumuka kwevakafa
\p
\v	23	Nezuva iro kwakauya kwaari vaSadhusi, avo vanoti hakuna kumuka, vakamubvunza,
\v	24	vachiti: Mudzidzisi, Mozisi wakati: Kana munhu akafa asina vana, munin'ina wake achawana mukadzi wake, agomutsira mukoma wake mbeu.
\v	25	Paiva pakati pedu nevanakomana vemunhu umwe vanomwe; wekutanga akawana mukadzi, akafa; uye asina mbeu, akasiya mukadzi wake kumunin'ina wake.
\v	26	Saizvozvowo wechipiri, newechitatu, kusvika kune wechinomwe.
\v	27	Pakupedzisira kwevose mukadzi akafawo.
\v	28	Zvino pakumuka, achava mukadzi waani pavanomwe? Nokuti vose vakava naye.
\v	29	Jesu ndokupindura, akati kwavari: Munorasika, musingazivi magwaro, kana simba raMwari;
\v	30	nokuti pakumuka havawanani, havawaniswi; asi vakaita sevatumwa vaMwari kudenga.
\v	31	Asi maererano nekumuka kwevakafa, hamuna kuverenga here zvakataurwa kwamuri naMwari, achiti:
\v	32	Ini ndiri Mwari waAbhurahama, naMwari waIsaka, naMwari waJakobho? Mwari haasi Mwari wevakafa, asi wevapenyu.
\v	33	Zvino zvaunga zvichi zvinzwa zvakashamisika nedzidziso yake.
\s	Murairo mukuru
\p
\v	34	VaFarisi vakati vachinzwa kuti washaisa vaSadhusi remuromo, vakaungana pamwe.
\v	35	Zvino umwe wavo, nyanzvi yemutemo, waka mubvunza, achimuidza, ichiti:
\v	36	Mudzidzisi, ndeupi mutemo mukuru pamurairo?
\v	37	Jesu akati kwaari: Ida Ishe Mwari wako, nemoyo wako wose, uye nemweya weupenyu wako wose, uye nemurangariro wako wose.
\v	38	Ndiwo murairo wekutanga uye mukuru.
\v	39	Wechipiri unofanana nawo,  ndiwoyu: Ida umwe wako se zvaunozvi da iwe.
\v	40	Pamirairo iyi miviri, murairo wose nevaporofita zvakaremberedzwa.
\s	Kristu Mwanakomana waDhavhidhi
\p
\v	41	Zvino vaFarisi vachakaungana, Jesu akavabvunza,
\v	42	achiti: Munofungei pamusoro paKristu? Mwanakomana waani? Vakati kwaari: WaDhavhidhi.
\v	43	Akati kwavari: Ko Dhavhidhi wakagomutumidza sei muMweya  kuti Ishe, achiti:
\v	44	Ishe wakati kuna Ishe wangu: Gara kurudyi rwangu, kusvika ndaita vavengi vako chitsiko chetsoka dzako?
\v	45	Zvino kana Dhavhidhi achimuti Ishe, anova mwanakomana wake sei?
\v	46	Zvino hakuna akagona kumupindura shoko; uye kwaiva kusina munhu kubva pazuva iro wakatsunga kumubvunzazve.
\c	23
\s	Jesu anotsiura vanyori nevaFarisi
\p
\v	1	IpapoJesu wakataura kuzvaunga nekuvadzidzi vake,
\v	2	achiti:Vanyori nevaFarisi vagere pachigaro chaMozisi;
\v	3	sakazvose chero zvipi zvavanokuudzai kuti muzvichengete, chengetai nekuita; asi musaita semabasa avo; nokuti vanotaura, asi havaiti.
\v	4	Nokutivanosunga mitoro inorema uye inorwadza kutakura, vachiisa pamafudzi evanhu, asi havadi kuisudurusa nemunwe wavo.
\v	5	Asimabasa avo ose vanoaita kuti vaonekwe nevanhu; nokuti vanofarisa mafirakitera avo, vanorebesa mipendero yenguvo dzavo;
\v	6	vanodachinzvimbo chakakwirira pazvirairo, nezvigaro zvemberi mumasinagoge,
\v	7	nekwazisopamisika, nekunzi nevanhu: Rabhi, Rabhi.
\p
\v	8	Asiimwi musaidzwa Rabhi, nokuti umwe ndiye mudzidzisi wenyu, Kristu; imwi mose muri hama.
\v	9	Musaidzamunhu panyika baba venyu; nokuti umwe ndiBaba venyu, ivo vari kumatenga.
\v	10	Musaidzwawo vadzidzisi; nokuti umwe ndiye Mudzidzisi wenyu, iye Kristu.
\v	11	Asi mukurusa pamuri achava muranda wenyu.
\v	12	Zvino ani nani anozvikwiridzira achaderedzwa; uye ani nani anozvideredza, achakwiridzirwa.
\p
\v	13	Asi mune nhamo, vanyori nevaFarisi, vanyepedzeri! Nokuti munopfigira vanhu ushe hwekumatenga; nokuti imwi hamupindi, uye hamutenderi vanopinda kupinda.
\v	14	Mune nhamo, vanyori nevaFarisi, vanyepedzeri, nokuti munodya dzimba dzechirikadzi, uye muchiita mano-mano eminyengetero mirefu; naizvozvo muchagamuchira kutongwa nekupfuurisa.
\v	15	Mune nhamo, vanyori nevaFarisi, vanyepedzeri, nokuti munopoteredza gungwa nenyika kuzoita umwe atendeuke kuva muJudha; kana ava  saizvozvo, munomuita mwanakomana wegehena kukunda imwi kaviri.
\p
\v	16	Mune nhamo, vatungamiriri vakapofumara, munoti: Ani nani anopika netembere, hachisi chinhu, asi ani nani anopika negoridhe yetembere, ane ngava.
\v	17	Mapenzi nemapofu! Nokuti chikuru ndechipi: Goridhe, kana tembere inoita goridhe rive dzvene?
\v	18	Uye: Ani nani anopika nearitari, hachisi chinhu; asi ani nani anopika nechipo chiri pamusoro payo, ane ngava.
\v	19	Mapenzi nemapofu! Nokuti chikuru ndechipi: Chipo, kana aritari inoita chipo chive chitsvene?
\v	20	Naizvozvo anopika nearitari, anopika nayo uye nezvose zviri pamusoro payo.
\v	21	Neanopika netembere, anopika nayo, neanogara mairi.
\v	22	Neanopika nedenga, anopika nechigaro cheushe chaMwari, neanogara pamusoro pacho.
\p
\v	23	Mune nhamo, vanyori nevaFarisi, vanyepedzeri, nokuti munopa chegumi cheminte neadhiri nekumini, muchirega zvakakosha zvemurairo  zvinoti: Mutongo netsitsi nekutendeka; izvi zvakafanira kuita nekusarega zvimwe.
\v	24	Vatungamiriri vakapofumara, munomimina runyunyu, muchimedza kamera.
\v	25	Mune nhamo, vanyori nevaFarisi, vanyepedzeri! Nokuti munonatsa kunze kwemukombe nekwendiro, asi mukati muzere neupambi nekusazvidzora.
\v	26	MuFarisi wakapofumara, tanga kunatsa mukati memukombe nendiro, kuti kunze kwazvo kugochenawo.
\p
\v	27	Mune nhamo, vanyori nevaFarisi, vanyepedzeri! Nokuti makafanana nemarinda akadzudzurwa kuitwa machena, anoonekwa akanaka zvirokwazvo kunze, asi mukati muzere nemapfupa evakafa netsvina yose.
\v	28	Saizvozvo nemwi munoonekwa kunze makarurama kuvanhu, asi mukati muzere neunyepedzeri neuipi.
\p
\v	29	Mune nhamo, vanyori nevaFarisi, vanyepedzeri! Nokuti munovaka marinda evaporofita, nekushongedza makuva evakarurama,
\v	30	muchiti: Dai taiva pamazuva emadzibaba edu, tingadai tisina kugoverana navo paropa revaporofita.
\v	31	Saka munopupura nezvenyu kuti muri vanakomana vevakauraya vaporofita.
\v	32	Nemwi chizadzisai chiyero chemadzibaba enyu!
\v	33	 Imwi nyoka, zvizvarwa zvezviva, muchatiza sei kutonga kwegehena?
\p
\v	34	Naizvozvo, tarirai, ini ndinotumira kwamuri vaporofita nevakachenjera nevanyori;  vamwe vavo vamuchauraya nekuvaroverera pamuchinjikwa;  vamwe vavo vamucharova netyava mumasinagoge enyu, nekushusha muguta nemuguta.
\v	35	Kuti kuuye pamusoro penyu ropa rose rakarurama, rakateurirwa panyika, kubva paropa raAberi wakarurama, kusvika paropa raZakaria, mwanakonana waBharakia, wamakauraya pakati petembere nearitari.
\v	36	Zvirokwazvo ndinoti kwamuri: Izvi zvose zvichauya pamusoro pezera iri.
\s	Jesu anochema pamusoro peJerusarema
\p
\v	37	Jerusarema! Jerusarema! Iwe unouraya vaporofita, nekutaka nemabwe avo vanotumwa kwauri! Ndaiva ndichida kazhinji sei kuunganidza vana vako, semhambo inounganidza hukwana dzayo muzasi memapapiro, asi hamuna kuda.
\v	38	Tarirai, imba yenyu yasiiwa kwamuri riri dongo.
\v	39	Nokuti ndinoti kwamuri: Hamuchatongondioni kubva zvino, kusvika muchiti: Wakaropafadzwa anouya muzita raIshe.
\c	24
\s	Jesu anoporofita kuputswa kweJerusarema nekudzoka kwake
\p
\v	1	ZvinoJesu wakabuda akabva patembere; vadzidzi vake ndokuswedera kuzomuratidza zvivakwa zvetembere.
\v	2	Jesuakati kwavari: Hamuoni zvinhu izvi zvose here? Zvirokwazvo ndinoti kwamuri: Hakungatozongosiiwi pano ibwe pamusoro pebwe risingatongoputsirwi pasi.
\s	Zviratidzo zvenguva yekupedzisira
\p
\v	3	Kuzotiagere pagomo reMiorivhi, vadzidzi vakauya kwaari vari voga vachiti: Tiudzei, zvinhu izvi zvichava rinhi? Nechiratidzo chekuuya kwenyu nechokuguma kwenyika  chichava chipi?
\p
\v	4	Jesuakapindura akati kwavari: Chenjerai kuti kusava neanokutsausai;
\v	5	nokutivazhinji vachauya muzita rangu, vachiti: Ndini Kristu; uye vachatsausa vazhinji.
\v	6	Zvinomuchanzwa zvehondo nerunyerekupe rwehondo; chenjerai, musakanganiswa; nokuti zvose zvinofanira kuitika; asi kuguma kuchigere.
\v	7	Nokutirudzi ruchamukira rudzi, neushe  huchamukira ushe, uye kuchava nenzara nematenda nekudengenyeka kwenyika kunzvimbo dzakasiyana-siyana.
\v	8	Asizvose izvi kutanga kwemarwadzo.
\p
\v	9	Ipapovachakukumikidzai mukutambudzika, uye vachakuurayai; uye muchavengwa nemarudzi ose nekuda kwezita rangu.
\v	10	Zvino ipapo vazhinji vachagumbuswa, uye vachatengesana, nekuvengana.
\v	11	Uye vaporofita vazhinji venhema vachamuka, vatsause vazhinji.
\v	12	Uye nekuda kwekuti uipi huchawanda, rudo rwevazhinji rwuchatonhora.
\v	13	Asi anotsungirira kusvika pakuguma, ndiye achaponeswa.
\v	14	Uye evhangeri iyi yeushe ichaparidzwa munyika yose chive uchapupu kumarudzi ose; ipapo kuguma kuchasvika.
\p
\v	15	Naizvozvo kana muchiona nyangadzi yekuparadza yakarehwa naDhaniyeri muporofita, imire panzvimbo tsvene (anorava ngaanzwisise),
\v	16	zvino vari muJudhiya ngavatizire kumakomo;
\v	17	ari pamusoro pedenga reimba ngaarege kuburuka kuzotora chinhu kubva mumba make;
\v	18	neari kumunda ngaarege kudzokera shure ku notora nguvo dzake.
\v	19	Asi mune nhamo vane mimba nevanonwisa nemazuva iwayo!
\p
\v	20	Asi nyengeterai kuti kutiza kwenyu kurege kuva muchando, kana nesabata.
\v	21	Nokuti ipapo kuchavapo kutambudzika kukuru, kusati kwakavapo kwakadaro kubva pakutanga kwenyika kusvika zvino, uye kusingazovipozve.
\v	22	Dai mazuva ayo asaipfupiswa, hakuna nyama zvachose yaiponeswa; asi nekuda kwevasanangurwa mazuva ayo achapfupiswa.
\p
\v	23	Zvino kana munhu akati kwamuri: Tarirai, Kristu pano, kana apo, musatenda.
\v	24	Nokuti kuchamuka vana kristu venhema nevaporofita venhema, vachaita zviratidzo zvikuru nezvishamiso, zvekuti kana zvichibvira, vatsause nevasanangurwa.
\v	25	Tarirai, ndagara ndakuudzai.
\v	26	Naizvozvo kana vakati kwamuri: Tarirai, ari murenje, musabuda; tarirai  ari mudzimba dzemukati, musatenda.
\v	27	Nokuti semheni inobuda kumabvazuva ichipenya kusvika kumavirira, kuchava saizvozvo nekuuya kweMwanakomana wemunhu.
\v	28	Nokuti pose-pose pane chitunha, ndipo pachaunganidzwa magora.
\p
\v	29	Pakarepo shure kwekutambudzika kwemazuva ayo zuva richasvibiswa, nemwedzi hauzopi chiedza chawo, uye nyeredzi dzichawa kudenga, nemasimba ekumatenga achazungunuswa.
\v	30	Uye ipapo kuchaonekwa chiratidzo cheMwanakomana wemunhu kudenga; uye ipapo marudzi ose enyika achachema, uye achaona Mwanakomana wemunhu achiuya pamakore ekudenga nesimba nekubwinya kukuru.
\v	31	Uye achatuma vatumwa vake nekurira kukuru kwehwamanda, vachaunganidza vasanangurwa vake kubva kumhepo ina, kubva kumigumo yematenga kusvika kumigumo yawo.
\s	Anovanyevera kurindira
\p
\v	32	Asi dzidzai mufananidzo kubva pamuonde: Kana davi rawo rava ikozvino nyoro, richitunga mashizha, munoziva kuti zhizha rava pedo.
\v	33	Saizvozvo nemwi, kana moona izvozvi zvose, zivai kuti zvava pedo pamikova.
\v	34	Zvirokwazvo ndinoti kwamuri: Zera iri haringatongopfuuri kusvika izvozvi zvose zvaitika.
\v	35	Denga nenyika zvichapfuura, asi mashoko angu haangatongopfuuri.
\p
\v	36	Asi zvezuva iro neawa hakuna anozviziva, kwete kunyange vatumwa vekumatenga, asi Baba vangu chete.
\p
\v	37	Asi semazuva aNowa, kuchaita saizvozvowo kuuya kweMwanakomana wemunhu.
\v	38	Nokuti sepamazuva akatangira mafashame, vaidya nekunwa, vachiwana nekuwaniswa, kusvika zuva Nowa raakapinda muareka,
\v	39	uye vaiva vasingazivi, kusvika kwasvika mafashame avabvisa vose, kuchaita saizvozvowo kuuya kweMwanakomana wemunhu.
\v	40	Ipapo vaviri vachava mumunda; umwe achatorwa, uye umwe achasiiwa.
\v	41	Vakadzi vaviri vachikuya paguyo; umwe achatorwa, neumwe achasiiwa.
\p
\v	42	Rindai naizvozvo, nokuti hamuzivi nguva Ishe wenyu yaachauya.
\v	43	Asi zivai izvi, kuti dai mwene weimba aiziva kuti inguva yekurinda ipi ichasvika mbavha, angadai airinda, akasatendera imba yake kuti ipazwe.
\v	44	Naizvozvo imwiwo ivai makagadzirira; nokuti neawa ramusingafungiri, Mwanakomana wemunhu anouya.
\p
\v	45	Ko ndiani muranda wakatendeka, wakangwara, ishe wake wakamugadza pamusoro pevaranda vake kuti avape kudya nenguva yakafanira?
\v	46	Wakaropafadzwa muranda uyo, unoti kana ishe wake achisvika anomuwana achiita saizvozvo.
\v	47	Zvirokwazvo ndinoti kwamuri: Achamugadza pamusoro pezvose zvaanazvo.
\v	48	Asi kana muranda uyo wakaipa akati mumoyo make: Ishe wangu anonoka kuuya;
\v	49	ndokutanga kurova vamwe varanda  vanobata pamwe naye, nekudya nekunwa nevararadzi,
\v	50	ishe wemuranda uyo achasvika nezuva raasingatariri neawa raasingazivi,
\v	51	akamugura nepakati, agoisa mugove wake pamwe nevanyepedzeri; apo pachava nekuchema nekugeda-geda kwemeno.
\c	25
\s	Mufananidzo wevasikana gumi
\p
\v	1	Panguvaiyo ushe hwekumatenga huchava hwakafananidzwa nevasikana gumi vakatora marambi avo vakabuda kunochingamidza muwani.
\v	2	Zvinovashanu vavo vaiva vakachenjera, uye vashanu  vari mapenzi.
\v	3	Avovari mapenzi vakatora marambi avo, vakasatora mafuta pamwe navo.
\v	4	Asivakachenjera vakatora mafuta mumidziyo yavo nemarambi avo.
\v	5	Zvinomuwani wakati achinonoka, vose vakatsumwaira vakarara.
\v	6	Asipakati peusiku kwakadanidzirwa: Tarirai, muwani ouya, budai munomuchingamidza!
\v	7	Zvinovasikana avo vose vakamuka, vakagadzira marambi avo.
\v	8	Mapenziakati kune vakachenjera: Tipei pamafuta enyu nokuti marambi edu odzima.
\v	9	Asivakachenjera vakapindura vachiti: Zvimwe haangakwaniri isu nemwi; asi zviri nani endai kune vanotengesa munozvitengera.
\v	10	Vakati vachienda kunotenga, muwani akasvika. Zvino vaiva vakagadzirira vakapinda naye mumuchato, mukova ukapfigwa.
\v	11	Zvino pashure kwakauyawo vamwe vasikana, vachiti: Ishe, ishe, tizarurirei!
\v	12	Asi wakapindura akati: Zvirokwazvo ndinoti kwamuri: Handikuziviyi imwi.
\v	13	Naizvozvo rindai, nokuti hamuzivi zuva kana awa Mwanakomana wemunhu raachauya mariri.
\s	Mufananidzo wematarenda*
\p
\v	14	Nokuti  zvakaita semunhu wakafamba rwendo, akadana varanda vake, akavapa zvaaiva nazvo.
\v	15	Uye kune umwe wakapa matarenda mashanu, umwe maviri, umwe rimwe, umwe neumwe zvakakwanirana nesimba rake; pakarepo akafamba rwendo.
\v	16	Uye wakagamuchira matarenda mashanu akaenda akaita mhindu nawo, akaita mamwe matarenda mashanu.
\v	17	Saizvozvowo wemaviri, iye akawanawo mamwe maviri.
\v	18	Asi wakagamuchira rimwe wakaenda akachera pasi, akaviga mari yaishe wake.
\v	19	Shure kwenguva refu, ishe wevaranda avo wakasvika, akagadzira zvemari navo.
\v	20	Kwakauya waiva agamuchira matarenda mashanu akauisa mamwe matarenda mashanu achiti: Ishe, makandikumikidza matarenda mashanu; tarirai, ndawana pamusoro pawo mamwe matarenda mashanu.
\v	21	Ishe wake akati kwaari: Zvakanaka, muranda wakanaka uye wakatendeka, waiva wakatendeka pazvishoma, ndichakuisa pamusoro pezvizhinji; pinda mumufaro waishe wako.
\v	22	Waiva agamuchira matarenda maviri akauyawo akati: Ishe, makandikumikidza matarenda maviri; tarirai, ndawana mamwe matarenda maviri pamusoro pawo.
\v	23	Ishe wake akati kwaari: Zvakanaka, muranda wakanaka uye wakatendeka, waiva wakatendeka pazvishoma, ndichakuisa pamusoro pezvizhinji; pinda mumufaro waishe wako.
\v	24	Asi waiva agamuchira tarenda rimwe naiye wakauyawo akati: Ishe, ndaiva ndichikuzivai imwi kuti muri munhu wakawoma, munokohwa pamusina kudzvara, munounganidza pamusina kukusha;
\v	25	zvino ndakatya, ndikaenda ndikanoviga tarenda renyu muvhu; tarirai, mava nechenyu!
\v	26	Ishe wake akapindura akati kwaari: Muranda wakaipa une usimbe, waiva uchiziva kuti ndinokohwa pandisina kudzvara, ndichiunganidza pandisina kukusha.
\v	27	Saka waifanira kuisa mari yangu kuvatsinhanisi vemari, neni pakusvika ndingadai ndagamuchira zvangu nezvibereko.
\v	28	Naizvozvo mutorerei tarenda, mupe kune ane matarenda gumi.
\v	29	Nokuti wose anazvo achapiwa ave nezvakawandisa; asi kubva kune asina kuchatorwa nechaanacho.
\v	30	Uye muranda pasina murasirei kurima rekunze kwekupedzisira; ipapo pachava nekuchema nekugeda-geda kwemeno.
\s	Kutonga kukuru
\p
\v	31	Zvino kana Mwanakomana wemunhu achiuya mukubwinya kwake, nevatumwa vatsvene vose vanaye, ipapo achagara pachigaro cheushe chekubwinya kwake.
\v	32	Zvino pamberi pake pachaunganidzwa ndudzi dzose; uye achadziparadzanisa vamwe kubva kune vamwe, semufudzi anoparadzanisa makwai kubva kumbudzi.
\v	33	Achamisa makwai kuruoko rwake rwerudyi, asi mbudzi kuruboshwe.
\v	34	Zvino Mambo achati kune vari kuruoko rwake rwerudyi: Uyai, imwi makaropafadzwa naBaba vangu, mugare nhaka yeushe hwakagadzirirwa imwi kubva pakuvamba kwenyika.
\v	35	Nokuti ndaiva ndine nzara, mukandipa chekudya; ndaiva ndine nyota, mukandipa chekunwa; ndaiva ndiri mweni, mukandigamuchira;
\v	36	 ndakashama, mukandipfekedza; ndaiva ndichirwara, mukandishanyira; ndaiva ndiri mutirongo, mukauya kwandiri.
\v	37	Ipapo vakarurama vachamupindura vachiti: Ishe, takakuonai rinhi mune nzara, tika kupai chekudya, kana mune nyota, tikapa chekunwa?
\v	38	Takakuonai rinhi muri mweni, tika kugamuchira i, kana makashama, tikapfekedza?
\v	39	Takakuonai rinhi muchirwara, kana mutirongo, tikauya kwamuri?
\v	40	Uye Mambo achapindura ati kwavari: Zvirokwazvo ndinoti kwamuri: Sezvamakaitira umwe wehama dzangu idzi mudikisa, makaitira ini.
\v	41	Ipapo uchatiwo kune vari kuruoko rweruboshwe: Ibvai kwandiri, imwi makatukwa,  muende kumoto usingaperi, wakagadzirirwa dhiabhorosi nevatumwa vake.
\v	42	Nokuti ndaiva ndine nzara, mukasandipa chekudya; ndaiva ndine nyota, mukasandipa chekunwa;
\v	43	ndaiva ndiri mweni, mukasandigamuchira;  ndakashama, mukasandipfekedza;  ndichirwara, nemutirongo, mukasandishanyira.
\v	44	Ipapo avawo vachamupindura vachiti: Ishe, takakuonai rinhi mune nzara, kana mune nyota, kana muri mweni, kana makashama, kana muchirwara, kana muri mutirongo, tikasakushandirai?
\v	45	Zvino achavapindura achiti: Zvirokwazvo ndinoti kwamuri: Pamusina kuitira umwe wevadikisa ava, hamuna kuitirawo ini.
\v	46	Ava vachaenda kukurangwa kusingaperi; asi vakarurama kuupenyu husingaperi.
\c	26
\s	VaJudha vanorangana kuuraya Jesu
\p
\v	1	ZvakaitikaJesu apedza mashoko aya ose, akati kuvadzidzi vake:
\v	2	Munozivakuti mushure memazuva maviri ichava pasika, uye Mwanakomana wemunhu achatengeswa kuti arovererwe pamuchinjikwa.
\v	3	Ipapokwakaungana vapristi vakuru nevanyori nevakuru vevanhu muchivanze chemupristi mukuru wainzi Kayafasi.
\v	4	Vakaranganakuti vabate Jesu nemano, vago muuraya.
\v	5	Asivakati: Kwete pamutambo, kuti kurege kuva nebongozozo pakati pevanhu.
\s	Jesu anozodzwa nemukadzi paBhetaniya
\p
\v	6	ZvinoJesu wakati ari paBhetaniya mumba maSimoni wemaperembudzi,
\v	7	kwakasvikakwaari mukadzi nechinu chearibhasiteri chechizoro chinokosha zvikuru, akadururira mumusoro wake agere pakudya.
\v	8	Asivadzidzi vake vakati vachiona, vakatsamwa vachiti: Kutambisa uku ndokwei?
\v	9	Nokutichizoro ichi chingadai chatengeswa  nemari zhinji, ikapiwa varombo.
\v	10	Asi Jesu aziva wakati kwavari: Munotambudzirei mukadzi? Nokuti aita basa rakanaka kwandiri.
\v	11	Nokuti varombo munavo nguva dzose, asi ini hamuneni nguva dzose.
\v	12	Nokuti pakundidira chizoro ichi pamuviri wangu, waitira kuvigwa kwangu.
\v	13	Zvirokwazvo ndinoti kwamuri: Kose kunozoparidzirwa evhangeri iyi panyika yose, izvi mukadzi zvaaitawo zvicharehwa, chive chirangaridzo chake.
\s	Judhasi Isikariyoti anotsvaka kutengesa Jesu
\p
\v	14	Ipapo umwe wevanegumi nevaviri, wainzi Judhasi Isikariyoti, wakaenda kuvapristi vakuru,
\v	15	akati: Munoda kundipei, ini ndigomukumikidza kwamuri? Vakamutemera masirivha makumi matatu.
\v	16	Uye kubva panguva iyo akatsvaka mukana wakafanira kuti amukumikidze.
\s	Pasika nechirairo chaIshe
\p
\v	17	Nerekutanga rezvingwa zvisina mbiriso vadzidzi vakauya kuna Jesu vachiti kwaari: Ndekupi kwamunoda kuti tikugadzirirei kudya pasika?
\v	18	Akati: Endai muguta kune umwe munhu, muti kwaari: Mudzidzisi anoti: Nguva yangu yava pedo; ndichaita pasika kwauri nevadzidzi vangu.
\v	19	Vadzidzi vakaita Jesu sezvaakavaraira; vakagadzirira pasika.
\v	20	Zvino ava madekwani akagara pakudya nevanegumi nevaviri.
\v	21	Vakati vachidya akati: Zvirokwazvo ndinoti kwamuri: Umwe wenyu achanditengesa.
\v	22	Zvino vakashungurudzika zvikuru, vakatanga umwe neumwe wavo kuti kwaari: Ishe, zvirokwazvo handisi ini, ndizvo here?
\v	23	Ndokupindura akati: Anoseva ruoko neni mundiro ndiye achanditengesa.
\v	24	Mwanakomana wemunhu anoenda hake sezvazvakanyorwa pamusoro pake; asi ane nhamo munhu uyo Mwanakomana wemunhu waanotengeswa naye! Zvaiva nani kwaari kana munhu uyo aiva asina kuberekwa.
\v	25	Judhasi uyo wakamutengesa ndokupindura akati: Rabhi, zvirokwazvo handisi ini, ndizvo here? Akati kwaari: Wataura iwe.
\p
\v	26	Zvino vakati vachidya, Jesu akatora chingwa akaropafadza, akamedura ndokupa vadzidzi akati: Torai, idyai, ichi ndiwo muviri wangu.
\v	27	Akatora mukombe, akavonga, akapa kwavari, achiti: Inwai mose pauri.
\v	28	Nokuti iri iropa rangu, iro resungano itsva, rinoteurirwa vazhinji rekukanganwirwa kwezvivi.
\v	29	Asi ndinoti kwamuri: Kubva zvino handichatongonwi zvechibereko ichi chemuzambiringa, kusvika zuva iro randichazonwa naro nemwi chava chitsva muushe hwaBaba vangu.
\v	30	Zvino vakati vaimba rwiyo vakabuda vakaenda kugomo reMiorivhi.
\s	Jesu anoudza Petro kuti achamuramba
\p
\v	31	Ipapo Jesu wakati kwavari: Imwi mose muchagumburwa nekuda kwangu usiku huno; nokuti kwakanyorwa  kuchinzi: Ndicharova mufudzi, uye makwai eboka achaparadzirwa.
\v	32	Asi shure kwekunge ndamutswa, ndichakutungamirirai kuGarirea.
\v	33	Asi Petro wakapindura akati kwaari: Kunyange vose vakagumburwa nekuda kwenyu, ini handingatongogumburwi.
\v	34	Jesu akati kwaari: Zvirokwazvo ndinoti kwauri: Muusiku huno, jongwe risati rarira, uchandiramba katatu.
\v	35	Petro akati kwaari: Kunyange zvakandifanira kufa nemwi, handingatongokurambiyi. Vadzidziwo vose vakadaro.
\s	Jesu muGetsemani
\p
\v	36	Zvino Jesu wakasvika navo panzvimbo inonzi Getsemani, akati kuvadzidzi: Garai pano ndichamboenda ndinonyengetera uko.
\v	37	Akatora pamwe naye Petro nevanakomana vaviri vaZebhedhi, akatanga kusuruvara nekushungurudzika.
\v	38	Ipapo akati kwavari: Mweya weupenyu wangu unosuruvara kwazvo kusvika parufu; garai pano murinde neni.
\v	39	Akaenda mberi zvishoma, akawa nechiso chake, akanyengetera achiti: Baba vangu, kana zvichibvira, mukombe uyu ngaupfuure kwandiri. Asi kusava sezvandinoda ini asi se zvamunoda imwi.
\v	40	Akauya kuvadzidzi, akavawana varere, akati kuna Petro: Saka hamuna kugona kurinda neni awa rimwe here?
\v	41	Rindai munyengetere, kuti musapinda mumuedzo; mweya unoda zvirokwazvo, asi nyama ine utera.
\v	42	Akaendazve rwechipiri akanyengetera, achiti: Baba vangu, kana mukombe uyu usingagoni kupfuura kubva kwandiri, kunze kwekuti ndaunwa, kuda kwenyu ngakuitwe.
\v	43	Akauya, akavawana vararazve, nokuti meso avo aiva orema.
\v	44	Akavasiya, akaendazve akanyengetera rwechitatu, achitaura mashoko iwawo.
\v	45	Ndokuuya kuvadzidzi vake ndokuti kwavari: Chirambai murere muzorore; tarirai, awa raswedera, Mwanakomana wemunhu wotengeswa mumaoko evatadzi.
\v	46	Simukai, ngatiende, tarirai, wonditengesa wava pedo.
\s	Kusungwa kwaJesu
\p
\v	47	Zvino achataura, tarira, Judhasi umwe wevanegumi nevaviri wakasvika, chaunga chikuru chinaye chine minondo netsvimbo chichibva kuvapristi vakuru nevakuru vevanhu.
\v	48	Zvino iye wakamutengesa wakavapa chiratidzo achiti: Uyo wandichatsvoda, ndiye, mumubate.
\v	49	Uye pakarepo akasvika kuna Jesu, akati: Hekanhi, Rabhi! Akamutsvoda.
\v	50	Jesu akati kwaari: Shamwari, wavingei? Ipapo vakaswedera vakaisa maoko pana Jesu, vakamubata.
\v	51	Uye tarira, umwe wevaiva naJesu akatandavadza ruoko, akavhomora munondo wake akatema muranda wemupristi mukuru, akagura nzeve yake.
\v	52	Ipapo Jesu akati kwaari: Dzosera munondo wako munzvimbo yawo, nokuti vose vanobata munondo vanoparara nemunondo.
\v	53	Kana unofunga here kuti handigoni ikozvino kukumbira kuna Baba vangu, vakandigadzikira mapoka emauto evatumwa anopfuura gumi nemaviri?
\v	54	Ko magwaro angazadziswa sei kuti zvinofanira kuva saizvozvo?
\v	55	Nenguva iyo Jesu wakati kuzvaunga: Mabuda semunovinga gororo neminondo netsvimbo kuzondibata here? Ndaigara nemwi zuva nezuva ndichidzidzisa mutembere, asi hamuna kundibata.
\v	56	Asi izvi zvose zvaitika, kuti magwaro evaporofita azadziswe. Ipapo vadzidzi vose vakamusiya, vakatiza.
\s	Jesu pamberi paKayafasi nevakuru
\p
\v	57	Avo vaiva vabata Jesu vaka muendesa kuna Kayafasi mupristi mukuru, apo paiva paungana vanyori nevakuru.
\v	58	Asi Petro wakamutevera ari kure kusvika pachivanze chemupristi mukuru, akapinda mukati, akagara nevaranda kuzoona mugumo.
\p
\v	59	Zvino vapristi vakuru nevakuru nedare remakurukota rose vakatsvaka uchapupu hwenhema hunopikisa Jesu kuti vamuuraye.
\v	60	Asi havana ku huwana, kunyange zvapupu zvenhema zvizhinji zvakauya, zvikasa huwana. Pakupedzisira kwakasvika zvapupu zvenhema zviviri,
\v	61	zvikati: Uyu wakati: Ndinogona kuputsa tembere yaMwari, nekuivaka nemazuva matatu.
\v	62	Zvino mupristi mukuru akasimuka akati kwaari: Haupinduri chinhu here? Ava vanopupurei zvinopikisana newe?
\v	63	Asi Jesu wakanyarara. Mupristi mukuru akapindura akati kwaari: Ndinokupikisa naMwari mupenyu kuti utiudze kana iwe uri Kristu, Mwanakomana waMwari.
\v	64	Jesu akati kwaari: Wataura iwe; asi ndinoti kwamuri: Kubva zvino muchaona Mwanakomana wemunhu agere kuruoko rwerudyi rwesimba, achiuya pamakore edenga.
\v	65	Ipapo mupristi mukuru akabvarura nguvo dzake achiti: Wanyomba; tichiri kudirei zvapupu? Tarirai, ikozvino manzwa kunyomba kwake.
\v	66	Munofungei? Vakapindura vakati: Ane mhosva yerufu.
\p
\v	67	Zvino vakamupfira pachiso, vakamurova netsiva; vamwe vaka murova nembama,
\v	68	vachiti: Porofita kwatiri, Kristu, ndiani wakurova?
\s	Kuramba kwaPetro
\p
\v	69	Petro waiva agere panze pachivanze; ndokuuya kwaari umwe murandakadzi achiti: Iwewo waiva una Jesu weGarirea.
\v	70	Asi iye wakaramba pamberi pevose achiti: Handizivi zvaunoreva.
\v	71	Zvino wakati abuda pasuwo, umwe  mukadzi akamuona, akati kune vaivapo: Uyuwo waiva ana Jesu weNazareta.
\v	72	Akarambazve nemhiko, kuti: Handizivi munhu uyu.
\v	73	Shure kwechinguva chidiki kwakauya vaiva vamire po vachiti kuna Petro: Zvirokwazvo iwewo uri wavo; nokuti kunyange kutaura kwako kunokuratidza.
\v	74	Zvino wakatanga kutuka nekupika kuti: Handizivi munhu uyu. Pakarepo jongwe rikarira.
\v	75	Petro ndokurangarira shoko raJesu raakati kwaari: Jongwe risati rarira, uchandiramba katatu. Ndokubuda panze akachema zvinorwadza.
\c	27
\s	Jesu anoiswa kuna Pirato
\p
\v	1	Kwakatikwaedza, vapristi vakuru vose nevakuru vevanhu vakarangana kupikisa Jesu kuti vamuuraye.
\v	2	Vakativamusunga vaka mutungamidza ndokunomukumikidza kuna Pondiyo Pirato mutungamiriri.
\s	Judhasi anozviuraya
\p
\v	3	ZvinoJudhasi waiva amutengesa aona kuti wapiwa mhosva, akazvidya moyo akadzosera makobiri esirivha makumi matatu kuvapristi vakuru nevakuru,
\v	4	achiti:Ndatadza, ndatengesa ropa risina mhosva. Asi vakati: Zvinei nesu? Zvionere iwe.
\v	5	Akakandamakobiri esirivha mutembere, akabva akaenda akanozvisungirira.
\v	6	Vapristivakuru vakatora makobiri esirivha vakati: Hazvitenderwi kuaisa muchivigiro chezvipo, nokuti mutengo weropa.
\v	7	Vakarangana,vakatenga nawo munda wemuumbi wehari, uve wekuviga vatorwa.
\v	8	Naizvozvomunda uyo wakanzi munda weropa kusvika nhasi.
\v	9	Zvinozvakazadziswa zvakarehwa naJeremiya muporofita achiti: Vakabva vatora makobiri esirivha makumi matatu, mutengo waiye wakatarirwa mutengo, iye  vamwe vevana vaIsraeri wavakatarira mutengo;
\v	10	vakaaripira munda wemuumbi wehari, saIshe zvaakandiraira.
\s	Jesu pamberi paPirato
\p
\v	11	Zvino Jesu wakamira pamberi pemutungamiriri. Mutungamiriri akamubvunza achiti: Iwe uri mambo wevaJudha here? Jesu akati kwaari: Unoreva iwe.
\v	12	Asi wakati achipomerwa mhosva nevapristi vakuru nevakuru, haana kupindura chinhu.
\v	13	Pirato ndokuti kwaari: Haunzwi  kuti zvinhu zvingani zvavanopupura kupokana newe here?
\v	14	Asi haana kumupindura kunyange pashoko rimwe chete, zvekuti mutungamiriri wakashamisika zvikuru.
\p
\v	15	Zvino pamutambo mutungamiriri aiva netsika  yekusunungurira chaunga musungwa umwe wavanenge vada.
\v	16	Uye nenguva iyo vaiva nemusungwa wakakurumbira wainzi Bharabhasi.
\v	17	Naizvozvo vakati vaungana, Pirato akati kwavari: Ndeupi wamunoda kuti ndikusunungurirei: Bharabhasi kana Jesu anonzi Kristu?
\v	18	Nokuti waiva achiziva kuti vaiva vamukumikidza negodo.
\p
\v	19	Zvino wakati agara pachigaro chekutonga, mukadzi wake akatumira kwaari, achiti: Usava nechokuita neuyo wakarurama, nokuti ndatambudzika zvinhu zvizhinji nhasi muchiroto pamusoro pake.
\p
\v	20	Asi vapristi vakuru nevakuru vakakumbirisa zvaunga kuti vakumbire Bharabhasi, vaparadze Jesu.
\v	21	Mutungamiriri akapindura akati kwavari: Ndeupi wevaviri wamunoda kuti ndikusunungurirei? Ivo vakati: Bharabhasi.
\v	22	Pirato akati kwavari: Ko ndichamuitei Jesu anonzi Kristu? Vose vakati kwaari: Ngaarovererwe pamuchinjikwa.
\v	23	Zvino mutungamiriri akati: Nokuti wakaita chii chakaipa? Asi vakanyanya kudanidzira vachiti: Ngaarovererwe pamuchinjikwa!
\p
\v	24	Pirato wakati achiona kuti hazvibatsiri chinhu asi kutoti poita bongozozo, wakatora mvura akageza maoko pamberi pechaunga achiti: Handina mhosva neropa reuyu wakarurama; muchazvionera imwi.
\v	25	Vanhu vose ndokupindura vakati: Ropa rake  ngarive pamusoro pedu nepamusoro pevana vedu.
\v	26	Zvino akavasunungurira Bharabhasi, asi wakati arova Jesu netyava, aka mukumikidza kuti arovererwe pamuchinjikwa.
\s	Jesu anodadirwa nemauto
\p
\v	27	Zvino mauto emutungamiriri akaisa Jesu mumba memutungamiriri, akaunganidza kwaari hondo yose.
\v	28	Vakamukurura, vakamupfekedza nguvo tsvuku.
\v	29	Vakati varuka korona yeminzwa, ndokupfekedza musoro wake, nerutsanga muruoko rwake rwerudyi. Vakafugama pamberi pake vakamuseka vachiti: Hekanhi, Mambo wevaJudha!
\v	30	Vakamupfira, ndokutora rutsanga vakamurova mumusoro wake.
\v	31	Vakati vamuseka, vakamukurura nguvo, vakamupfekedza nguvo dzake vakamuendesa kunoroverera pamuchinjikwa.
\s	Jesu anorovererwa pamuchinjikwa
\p
\v	32	Vakati vachibuda, vakawana munhu weKurini, wainzi Simoni. Vakamumanikidza uyu kuti atakure muchinjikwa wake.
\p
\v	33	Vakati vasvika panzvimbo inonzi Gorogota, ndiko kuti, Nzvimbo yedehenya,
\v	34	vakamupa vhiniga yakavhenganiswa nenduru kuti anwe; asi wakati aravira akasada kunwa.
\v	35	Vakati vamuroverera pamuchinjikwa, vakagovana nguvo dzake vachikanda mujenya, kuti zvizadziswe zvakarehwa nemuporofita  zvinoti: Vakagovana nguvo dzangu pakati pavo, vakakanda mujenya pamusoro pechekupfeka changu.
\v	36	Uye vakagara pasi, vakamurindapo.
\v	37	Vakaisa pamusoro pemusoro wake  rugwaro rwemhosva yake rwakanyorwa  kuti: UYU NDIJESU MAMBO WEVAJUDHA.
\p
\v	38	Ndokurovererwa pamuchinjikwa makororo maviri pamwe naye, umwe kuruoko rwerudyi, umwe kuruboshwe.
\v	39	Vaiva vachipfuura vakamunyomba, vachidzungudza misoro yavo,
\v	40	vachiti: Iwe unoputsa tembere neku ivaka nemazuva matatu, zviponese; kana uri Mwanakomana waMwari, buruka pamuchinjikwa.
\v	41	Saizvozvowo vapristi vakuru vachimuseka nevanyori nevakuru vachiti:
\v	42	Wakaponesa vamwe, iye haagoni kuzviponesa. Kana ari Mambo waIsraeri, ngaaburuke ikozvino pamuchinjikwa, tigomutenda.
\v	43	Waivimba naMwari; ngaachimusunungura ikozvino kana achimuda. Nokuti wakati: Ndiri Mwanakomana waMwari.
\p
\v	44	Makororowo akarovererwa pamuchinjikwa pamwe naye, akamuseka saizvozvo.
\s	Kufa kwaJesu
\p
\v	45	Zvino kubva paawa rechitanhatu kwakava nerima panyika yose kusvika paawa repfumbamwe.
\v	46	Neawa rinenge repfumbamwe Jesu wakadanidzira nenzwi guru achiti: "Eri, Eri rama sabakitani?" Ndiko kuti: Mwari wangu, Mwari wangu, mandisiirei?
\v	47	Vamwe vevaiva vamirepo vakati vanzwa vakati: Uyu anodana Eria.
\v	48	Pakarepo umwe wavo akamhanya, akatora chipanje, akazadza nevhiniga ndokuisa parutsanga, akamupa kuti anwe.
\v	49	Asi vamwe vakati: Regai tione kana Eria achiuya kuzomuponesa.
\v	50	Jesu ndokudanidzirazve nenzwi guru akapa mweya.
\p
\v	51	Zvino tarira, vheiri retembere rakabvaruka kuita  mapandi maviri, kubva kumusoro kusvika pasi. Nyika ikadengenyeka, mabwe akatsemuka.
\v	52	Makuva akazarurwa; nemitumbi mizhinji yevatsvene vaiva varere ikamutswa.
\v	53	Vakati vabuda pamakuva shure kwekumuka kwake vakapinda muguta dzvene, vakaonekwa kuvazhinji.
\p
\v	54	Zvino mukuru wezana nevaiva naye vakarinda Jesu vakati vachiona kudengenyeka kwenyika nezvinhu zvakaitika, vakatya zvikuru vachiti: Zvirokwazvo uyu waiva ari Mwanakomana waMwari.
\p
\v	55	Nevakadzi vazhinji vaiva varipo, vakatarira vari kure, vaiva vatevera Jesu vachibva Garirea vachimushandira.
\v	56	Pakati pavo paiva naMaria Magidharini, naMaria mai vaJakobho naJose, namai vevanakomana vaZebhedhi.
\s	Kuvigwa kwaJesu
\p
\v	57	Zvino ava manheru kukasvika umwe mufumi achibva Arimatiya wainzi Josefa. Iyewo pachake waiva mudzidzi waJesu.
\v	58	Uyu wakaenda kuna Pirato akakumbira mutumbi waJesu. Ipapo Pirato akaraira kuti mutumbi aupiwe.
\v	59	Josefa wakati atora mutumbi, akauputira nemucheka werineni wakachena.
\v	60	Akauradzika muguva rake idzva, raaiva achera muruware; akakungurusira ibwe guru pamukova weguva, akabva.
\p
\v	61	Uye ipapo paiva naMaria Magidharini neumwe Maria, vagere pakatarisana neguva.
\p
\v	62	Nezuva raitevera, raitevera zuva rekugadzirira, vapristi vakuru nevaFarisi vakaungana kuna Pirato,
\v	63	vachiti: Ishe, tinorangarira kuti munyepedzeri uyo wakati achiri mupenyu: Mushure memazuva matatu ndichamuka.
\v	64	Naizvozvo rairai kuti guva richengetwe kusvika zuva retatu; zvimwe vadzidzi vake vangauya usiku vakamuba, vagoti kuvanhu: Wakamuka kuvakafa; kurasika kwekupedzisira kukazova kwakanyanya pane kwekutanga.
\v	65	Pirato akati kwavari: Mune varindi; endai murichengete sezvamunoziva.
\v	66	Vakaenda, vakanochengeta guva, vakaisa mucherechedzo pabwe, vane varindi.
\c	28
\s	Kumuka kwaJesu nekuzviratidza kwake
\p
\v	1	Zvinopakupera kwesabata kotanga kuedza, koenda ku musi wekutanga wevhiki, kwakasvika Maria Magidharini neumwe Maria kuzoona guva.
\v	2	Zvinotarira, kwakaitika kudengenyeka kwenyika kukuru, nokuti mutumwa waIshe wakaburuka kubva kudenga, akaswedera, akakungurusa ibwe kubva pamukova, akagara pamusoro paro.
\v	3	Kuonekwakwake kwaiva kwakaita semheni, nechipfeko chake chaiva chichena semagada echando.
\v	4	Zvinovarindi vakadedera nekumutya, vakava sevakafa.
\v	5	Asimutumwa akapindura akati kuvakadzi: Musatya imwi; nokuti ndinoziva kuti munotsvaka Jesu waiva arovererwa pamuchinjikwa.
\v	6	Haasipano; nokuti wamuka sezvaakareva. Uyai muone nzvimbo Ishe paaiva arere.
\v	7	Kurumidzaikuenda munoudza vadzidzi vake kuti wamuka kuvakafa; uye tarirai anokutungamirirai kuGarirea, ikoko muchanomuona; tarirai, ndakuudzai.
\p
\v	8	Ndokubvavakakurumidza kubuda paguva vane kutya nemufaro mukuru, vakamhanyira kunoudza vadzidzi vake.
\v	9	Zvinovakati vachienda kunoudza vadzidzi vake, tarira, Jesu wakavachingamidza, achiti: Hekanhi! Vakaswedera vakabata tsoka dzake vakamunamata.
\v	10	Zvino Jesu akati kwavari: Musatya; endai, munoudza hama dzangu kuti vaende kuGarirea, uye vachanondionako.
\p
\v	11	Vakati vachifamba, tarira, vamwe vevarindi vakaenda muguta vakapira vapristi vakuru zvose zvakaitika.
\v	12	Vakati vaungana nevakuru, vakarangana, vakapa mari zhinji kumauto,
\v	13	vachiti: Itii: Vadzidzi vake vakauya usiku vakamuba isu tirere.
\v	14	Kana izvi zvikazikanwa kumutungamiriri, isu tichamunyengerera, tikuitei musava mukushungurudzika.
\v	15	Ndokubva vatora mari vakaita sezvavakadzidziswa. Uye shoko iri rikaparadzirwa pakati pevaJudha kusvika nhasi.
\p
\v	16	Zvino vadzidzi gumi neumwe vakaenda kuGarirea, kugomo Jesu raakavaraira.
\v	17	Vakati vachimuona, vakamunamata; asi vamwe vakakonona.
\v	18	Jesu ndokuswedera akataura kwavari, achiti: Simba rose rakapiwa kwandiri kudenga nepanyika.
\v	19	Endai naizvozvo muite marudzi ose vadzidzi, muchivabhabhatidza muzita raBaba nereMwanakomana nereMweya Mutsvene;
\v	20	muchivadzidzisa kuchengeta zvose zvandakakurairai; zvino tarirai, ini ndinemwi mazuva ose kusvika pakuguma kwenyika. Ameni.
\c	3
\s	Kuparidza kwaJohwani Mubhabhatidzi
\p
\v	1	Pamazuvaiwayo kwakauya Johwani Mubhabhatidzi, achiparidza murenje reJudhiya,
\v	2	uyeachiti: Tendeukai; nokuti ushe hwematenga hwaswedera.
\v	3	Nokutiuyu ndiye wakarehwa nezvake naIsaya muporofita, achiti: Inzwi reanodanidzira murenje: Gadzirirai mugwagwa waIshe, ruramisai nzira dzake.
\v	4	UyuwoJohwani waiva nechipfeko chake chemakushe ekamera nebhanhire rechikumba rakapoteredza chiuno chake; nekudya kwake kwaiva mhashu neuchi hwedondo.
\v	5	Zvinokwakabudira kwaari Jerusarema neJudhiya rose nedunhu rose rakapoteredza Joridhani;
\v	6	ndokubhabhatidzwanaye muna Joridhani vachireurura zvivi zvavo.
\p
\v	7	Asiwakati achiona vazhinji vevaFarisi nevaSadhusi vachiuya kurubhabhatidzo rwake akati kwavari: Zvizvarwa zvenyoka, ndiani wakakuratidzirai kuti mutize hasha dzinouya?
\v	8	Naizvozvoberekai zvibereko zvakafanira kutendeuka.
\v	9	Uyemusafunga kutaura mukati menyu  muchiti: Tina Abhurahama anova baba; nokuti ndinoti kwamuri: Mwari anokwanisa kubva pamabwe aya kumutsira Abhurahama vana.
\v	10	Uye ikozvinowo sanhu ratoiswa pamudzi wemiti; naizvozvo muti umwe neumwe usingaiti chibereko chakanaka unotemwa ugokandirwa mumoto.
\v	11	Ini zvirokwazvo ndinokubhabhatidzai nemvura  mupinde mukutendeuka; asi uyo anouya shure kwangu ane simba kupfuura ini, wandisina kufanira kutakura shangu dzake; iye achakubhabhatidzai neMweya Mutsvene nemoto.
\v	12	Ane rusero rwuri muruoko rwake, uye achachenesa buriro rake kwazvo, ndokuunganidzira zviyo zvake mudura, asi hundi achaipisa nemoto usingadzimiki.
\s	Kubhabhatidzwa kwaJesu
\p
\v	13	Ipapo Jesu wakabva Garirea akasvika paJoridhani kuna Johwani, kuti abhabhatidzwe naye.
\v	14	Asi Johwani wakamurambidza achiti: Ini kunodikanwa  kuti ndibhabhatidzwe nemwi, asi imwi mouya kwandiri?
\v	15	Asi Jesu achipindura wakati kwaari: Tenda ikozvino, nokuti saizvozvo zvakatifanira kuti tizadzise kururama kose. Ipapo akamutendera.
\v	16	Asi Jesu, wakati abhabhatidzwa, akakwira pakarepo  achibva mumvura; zvino tarira, matenga akamuzarukira, ndokuona Mweya waMwari achiburuka senjiva, achiuya pamusoro pake.
\v	17	Zvino tarira, inzwi richibva kumatenga richiti: Uyu ndiye Mwanakomana wangu mudikanwi, wandinofara maari kwazvo.
\c	4
\s	Kuedzwa kwaJesu
\p
\v	1	ZvinoJesu wakatungamirirwa neMweya kurenje kuti anoidzwa nadhiabhorosi.
\v	2	Zvinowakati atsanya mazuva makumi mana neusiku makumi mana, akazonzwa nzara.
\v	3	Zvinomuidzi wakati auya kwaari, akati: Kana uri Mwanakomana waMwari, raira kuti mabwe awa aite zvingwa.
\v	4	Asiiye wakapindura akati: Kwakanyorwa  kuchinzi: Munhu haangararami nechingwa chega, asi neshoko rimwe nerimwe rinobuda mumuromo maMwari.
\p
\v	5	Zvinodhiabhorosi wakamutora akamuisa muguta dzvene, akamumisa pachiruvu chetembere,
\v	6	ndokutikwaari: Kana uri Mwanakomana waMwari, zvikandire pasi; nokuti kwakanyorwa kuti: Iye acharaira vatumwa vake pamusoro pako, uye pamaoko vachakugamha, zvimwe ungagumbusa rutsoka rwako pabwe.
\v	7	Jesuakati kwaari: Kwakanyorwa zvekare: Usaidza Ishe Mwari wako.
\p
\v	8	Dhiabhorosiakamuisazve pagomo refusa, akamuratidza ushe hwose hwenyika nekubwinya kwahwo.
\v	9	Akatikwaari: Zvose zvinhu izvi ndichapa kwauri kana ukawira pasi ukandinamata.
\v	10	Ipapo Jesu akati kwaari: Ibva, Satani, nokuti kwakanyorwa  kuchinzi: Uchanamata Ishe Mwari wako, uchashumira iye oga.
\v	11	Ipapo dhiabhorosi akamusiya; zvino tarira, vatumwa vakauya vakamushandira.
\s	Jesu anotanga basa paGarirea
\p
\v	12	Zvino Jesu wakati anzwa kuti Johwani wakumikidzwa  mutirongo, akabva akaenda Garirea.
\v	13	Zvino wakabva Nazareta, akauya akagara muKapenaume riri pagungwa, mumiganhu yeZebhuruni neNefitarimi;
\v	14	kuti zvizadziswe zvakarehwa naIsaya muporofita, achiti:
\v	15	Nyika yeZebhuruni nenyika yeNefitarimi,  panzira yegungwa, mhiri kwaJoridhani, Garirea revahedheni;
\v	16	vanhu vaiva vagere murima vakaona chiedza chikuru; nevaiva vagere panharaunda nemumumvuri werufu, chiedza chakabudira kwavari.
\s	Jesu anotanga kuparidza
\p
\v	17	Kubvira panguva iyo Jesu wakatanga kuparidza uye kuti: Tendeukai, nokuti ushe hwekumatenga hwaswedera.
\s	Kudanwa kwevadzidzi vekutanga
\p
\v	18	Zvino Jesu wakati achifamba-famba parutivi rwegungwa reGarirea akaona vanakomana vemunhu umwe vaviri, Simoni anonzi Petro, naAndiriya munin'ina wake, vachikandira mumbure mugungwa; nokuti vaiva vari varedzi.
\v	19	Akati kwavari: Nditeverei, ndigokuitai varedzi vevanhu.
\v	20	Pakarepo vakasiya mimbure vakamutevera.
\v	21	Zvino wakati apfuurira kubva ipapo akaona vamwe vaviri vanakomana vemunhu umwe, Jakobho waZebhedhi naJohwani munin'ina wake muchikepe pamwe naZebhedhi baba vavo, vachigadzira mimbure yavo, akavadana.
\v	22	Pakarepo vakasiya chikepe nababa vavo vakamutevera.
\s	Jesu anoshanda munyika yeGarirea
\p
\v	23	Jesu akapota neGarirea rose achidzidzisa mumasinagoge avo, nekuparidza evhangeri yeushe, achiporesa denda roga-roga neurwere hwoga-hwoga pavanhu.
\v	24	Shoko rake rikabudira kuSiriya yose; vakauisa kwaari varwere vose, vakabatwa nehosha dzakasiyana-siyana, nemarwadzo, nevaiva vane madhimoni, nevaiva nezvipusha, nevaiva vakafa mitezo; akavaporesa.
\v	25	Zvino zvaunga zvikuru zvakamutevera, vaibva Garirea, neDhekapori, neJerusarema, neJudhiya, nemhiri kwaJoridhani.
\c	5
\s	Mharidzo yaJesu pagomo
\p
\v	1	Zvinowakati achiona zvaunga akakwira mugomo, zvino wakati agara pasi vadzidzi vake vakauya kwaari,
\v	2	akashamisamuromo wake, akavadzidzisa achiti:
\v	3	Vakaropafadzwavarombo pamweya; nokuti ushe hwekumatenga ndehwavo.
\v	4	Vakaropafadzwavanochema; nokuti ivo vachanyaradzwa.
\v	5	Vakaropafadzwavanyoro; nokuti ivo vachagara nhaka yenyika.
\v	6	Vakaropafadzwavane nzara nenyota yekururama; nokuti ivo vachagutiswa.
\v	7	Vakaropafadzwavane tsitsi; nokuti ivo vachaitirwa tsitsi.
\v	8	Vakaropafadzwavakachena pamoyo; nokuti ivo vachaona Mwari.
\v	9	Vakaropafadzwavanoyananisa; nokuti ivo vachanzi vana vaMwari.
\v	10	Vakaropafadzwa vanoshushwa nekuda kwekururama; nokuti ushe hwekumatenga ndehwavo.
\v	11	Makaropafadzwa imwi, kana vachikutukai, vachi kushusha i, vachikutaurirai zvakaipa zvose vachireva nhema nekuda kwangu.
\v	12	Farai mupembere kwazvo, nokuti mubairo wenyu mukuru mumatenga; nokuti vakashusha saizvozvo vaporofita vakakutangirai.
\s	Munyu nechiedza chenyika
\p
\v	13	Imwi muri munyu wenyika; asi kana munyu warasa kuvava, ucharungwa nei? Hauchabatsiri chinhu, asi kurasirwa kunze, utsikwe-tsikwe nevanhu.
\v	14	Imwi muri chiedza chenyika; guta rakamiswa pamusoro pegomo haringavanziki;
\v	15	uye mwenje havautungidzi vakauisa pasi pedengu, asi pachigadziko chemwenje, uvhenekere vose vari mumba.
\v	16	Saizvozvo chiedza chenyu ngachivhenekere pamberi pevanhu, kuti vaone mabasa enyu akanaka, vagokudza Baba venyu vari kumatenga.
\s	Murairo wakare nemurairo waJesu Kristu
\p
\v	17	Musafunga kuti ndauya kuzoparadza murairo kana vaporofita; handina kuuya kuzoparadza, asi kuzozadzisa.
\v	18	Nokuti zvirokwazvo ndinoti kwamuri: Kusvika denga nenyika zvichipfuura, vara diki rimwe kana chidodzi chimwe kubva pamurairo hazvingatongopfuuri, kusvika zvose zvaitika.
\v	19	Naizvozvo ani nani anotyora umwe wemirairo midikisa iyi, akadzidzisa vanhu saizvozvo, achanzi mudikisa muushe hwekumatenga; asi ani nani anoita aka idzidzisa, iye achanzi mukuru muushe hwekumatenga.
\v	20	Nokuti ndinoti kwamuri: Kunze kwekuti kururama kwenyu kukapfuura kwevanyori nekwevaFarisi, hamungatongopindi muushe hwekumatenga.
\p
\v	21	Makanzwa kuti zvakanzi kune vekare: Usauraya; uye ani nani anouraya achava nemhosva yemutongo;
\v	22	asi ini ndinoti kwamuri: Ani nani anotsamwira umwe wake pasina chikonzero, achava nemhosva yemutongo; neanoti kune umwe wake: Dununu! achava nemhosva yedare remakurukota; uye anoti: Benzi! achava nemhosva yegehena remoto.
\v	23	Naizvozvo kana uchiuisa chipo chako kuaritari, ipapo ukarangarira kuti umwe wako ane chekupikisana newe,
\v	24	siya ipapo chipo chako pamberi pearitari, uende umbonotanga wayanana neumwe wako, ugouya wopira chipo chako.
\v	25	Tenderana nemudzivisi wako nekukurumidza, uchiri munzira naye, zvimwe mudzivisi angakukumikidza kumutongi, mutongi akukumikidze kumupurisa, ukakandirwa mutirongo.
\v	26	Zvirokwazvo ndinoti kwauri: Haungatongobudimo, kusvika waripa kamari kekupedzisira.
\p
\v	27	Makanzwa kuti zvakanzi kune vekare: Usaita upombwe;
\v	28	asi ini ndinoti kwamuri: Wose anotarisa mukadzi kuti amuchive, watoita upombwe naye mumoyo make.
\v	29	Uye kana ziso rako rerudyi richikugumbusa, uridzure urase kubva kwauri; nokuti zviri nani kwauri kuti umwe wemitezo yako uparare, kwete kuti muviri wako wose ukandirwe mugehena.
\v	30	Zvino kana ruoko rwako rwerudyi ruchikugumbusa, urugure urasire kure newe; nokuti zviri nani kwauri kuti umwe wemitezo yako uparare, kwete kuti muviri wako wose ukandirwe mugehena.
\v	31	Zvakanziwo: Ani nani anoramba mukadzi wake, ngaamupe rugwaro rwekurambana;
\v	32	asi ini ndinoti kwamuri: Ani nani anoramba mukadzi wake, kunze kwemhosva yeupombwe, anomuitisa upombwe; uye ani nani anowana wakarambwa anoita upombwe.
\p
\v	33	Zvekare makanzwa kuti zvakanzi kune vekare: Usapika nhema, asi uripire Ishe mhiko dzako;
\v	34	asi ini ndinoti kwamuri: Musatongopika; kana nedenga, nokuti chigaro chaMwari cheushe;
\v	35	kana nenyika, nokuti chitsiko chetsoka dzake; kana neJerusarema, nokuti iguta raMambo mukuru;
\v	36	uye usapika nemusoro wako, nokuti haugoni kuita ruvhudzi rumwe ruchena kana rutema.
\v	37	Asi shoko renyu ngarive: Hongu, hongu; kwete, kwete; chinopfuura izvi chinobva kune wakaipa.
\s	Kuda vavengi
\p
\v	38	Makanzwa kuti zvakanzi: Ziso neziso, uye zino nezino;
\v	39	asi ini ndinoti kwamuri: Musapikisa wakaipa; asi ani nani anokurova padama rako rerudyi, umutendeusire rimwewo.
\v	40	Neanoda kukusungisa, nekutora shati yako, umutendere nguvo  yakowo.
\v	41	Ani nani anokumanikidza kuenda maira imwe, uende naye mbiri.
\v	42	Ipa anokumbira kwauri, uye usafuratira anoda kukwereta kwauri.
\p
\v	43	Makanzwa kuti zvakanzi: Ude umwe wako, uvenge muvengi wako.
\v	44	Asi ini ndinoti kwamuri: Idai vavengi venyu, ropafadzai vanokutukai, batai zvakanaka vanokuvengai, munyengeterere vanokubatai zvakaipa vachikushushai.
\v	45	Kuti muve vana vaBaba venyu vari kumatenga, nokuti vanobudisira zuva ravo kune vakaipa nevakanaka, nemvura vanoinaisira vakarurama nevasakarurama.
\v	46	Nokuti kana muchida vanokudai, mune mubairo wei? Ko, vateresiwo havaiti izvozvo here?
\v	47	Uye kana muchikwazisa vamwe venyu chete, munoita zvikuru kupfuura  vamwe nei? Ko, vateresiwo havaiti saizvozvo here?
\v	48	Naizvozvo imwi muve vakakwana, saBaba venyu vari kumatenga vakakwana.
\c	6
\s	Mharidzo pagomo: Kupa varombo
\p
\v	1	Chenjeraikuti basa renyu rerudo musariita pamberi pevanhu kuti muonekwe navo; kana zvisakadaro hamuna mubairo kuna Baba venyu vari kumatenga.
\v	2	Naizvozvokana uchiita basa rerudo, rega kuridza hwamanda pamberi pako sezvinoita vanyepedzeri mumasinagoge nemunzira dzemumaguta kuti vakudzwe nevanhu. Zvirokwazvo ndinoti kwamuri: Vagamuchira mubairo wavo.
\v	3	Asiiwe kana uchiita basa rerudo, ruboshwe rwako ngarurege kuziva zvinoita rudyi rwako.
\v	4	Kutikuita kwako basa rerudo kuve pakavanda; uye Baba vako vanoona pakavanda, ivo vachakuripira pachena.
\s	Kunyengetera
\p
\v	5	Zvinokana uchinyengetera, usava sevanyepedzeri; nokuti vanoda kunyengetera vamire mumasinagoge nepamharadzano dzenzira dzemumaguta kuti vaonekwe nevanhu. Zvirokwazvo ndinoti kwamuri: Vagamuchira mubairo wavo.
\v	6	Asiiwe kana uchinyengetera, pinda mumba mako memukati, ugovhara mukova wako, unyengetere kuna Baba vako vari pakavanda; zvino Baba vako vanoona pakavanda vachakuripira pachena.
\v	7	Asikana muchinyengetera, musapamhidzira-pamhidzira zvisina maturo sevahedheni; nokuti vanofunga kuti vachanzwikwa nekutaura kwavo kuzhinji.
\v	8	Naizvozvomusafanana navo; nokuti Baba venyu vanoziva chamunoshaiwa musati mavakumbira.
\s	Jesu anodzidzisa kunyengetera
\p
\v	9	Naizvozvoimwi nyengeterai seizvi: Baba vedu vari kumatenga, zita renyu ngariitwe dzvene;
\v	10	ushe hwenyu ngahuuye; chido chenyu ngachiitwe panyikawo se zvachinoitwa kudenga;
\v	11	mutipei nhasi kudya kwedu kwemazuva ose;
\v	12	uye mutikanganwire mangava edu, isu sezvatinokanganwirawo vane ngava nesu;
\v	13	uye musatipinza pakuedzwa, asi mutisunungure pakuipa. Nokuti ushe ndehwenyu nesimba nekubwinya kusvika rinhi narinhi. Ameni.
\v	14	Nokuti kana muchikanganwira vanhu kudarika kwavo, Baba venyu vari kudenga vachakukanganwiraiwo.
\v	15	Asi kana musingakanganwiri vanhu kudarika kwavo, Baba venyu havangakanganwiriwo kudarika kwenyu.
\s	Kutsanya
\p
\v	16	Uyezve kana muchitsanya, musava nezviso zvinopunyaira sevanyepedzeri; nokuti vanounyanisa zviso zvavo, kuti vaonekwe nevanhu kuti vanotsanya. Zvirokwazvo ndinoti kwamuri: Vagamuchira mubairo wavo.
\v	17	Asi iwe kana uchitsanya, zodza musoro wako, ugeze chiso chako,
\v	18	kuti urege kuonekwa kuvanhu kuti unotsanya, asi kuna Baba vako vari pakavanda; zvino Baba vako vanoona pakavanda vachakuripira pachena.
\s	Fuma yenyika neyekudenga
\p
\v	19	Regai kuzviunganidzira fuma panyika, pane chipfukuto nengura zvinoodza, nepane mbavha dzinopaza dzichiba;
\v	20	asi muzviunganidzire fuma kudenga, uko kusina chipfukuto kana ngura zvinoodza, naapo mbavha padzisingapazi kana kuba.
\v	21	Nokuti pane fuma yenyu, ndipo pachavawo nemoyo yenyu.
\p
\v	22	Mwenje wemuviri iziso; naizvozvo kana ziso rako riri benyu, muviri wako wose uchazara nechiedza.
\v	23	Asi kana ziso rako rakaipa, muviri wako wose uchazara nerima. Naizvozvo kana chiedza chiri mauri chiri rima, rima iro iguru sei!
\p
\v	24	Hapana angashumira vatenzi vaviri; nokuti achavenga umwe, akada umwe; kana achanamatira umwe, akazvidza umwe. Hamungashumiri Mwari naMamona.
\s	Kutambudzika nekuvimba naMwari
\p
\v	25	Naizvozvo ndinoti kwamuri: Musafunganya pamusoro peupenyu hwenyu, zvamuchadya kana zvamuchanwa, kana pamusoro pemuviri wenyu, zvamuchapfeka. Upenyu hahupfuuri kudya here, nemuviri chipfeko?
\v	26	Tarirai shiri dzedenga, nokuti hadzidzvari kana kukohwa kana kuunganidza mumatura, asi Baba venyu vekudenga vanodzirurira. Imwi hamudzipfuuri zvikuru here?
\v	27	Ndiani kwamuri nekufunganya angawedzera mbimbi imwe paurefu hwake?
\v	28	Nepamusoro pezvipfeko munofunganyirei? Nyatsorangarirai midovatova yenyika, inokura sei; haishingairi, hairuki;
\v	29	asi ndinoti kwamuri: Kunyange Soromoni pakubwinya kwake kose haana kupfekedzwa seimwe yeiyi.
\v	30	Zvino kana Mwari achifukidza saizvozvo uswa hwenyika, huripo nhasi, hunokandirwa muchoto mangwana, haanga kufukidziyi nekupfuurisa here imwi verutendo rudiki?
\v	31	Naizvozvo musafunganya, muchiti: Tichadyei? Kana: Tichanwei? Kana: Tichafukei?
\v	32	Nokuti izvozvi zvose vahedheni vanozvitsvaka, nokuti Baba venyu vekudenga vanoziva kuti munoshaiwa izvozvi zvose.
\v	33	Asi tangai kutsvaka ushe hwaMwari, nekururama kwake, zvino izvozvi zvose zvichawedzerwa kwamuri.
\v	34	Naizvozvo musafunganyira mangwana, nokuti mangwana achazvifunganyira zvinhu zvawo. Zuva rakakwanirwa nezvakaipa zvaro.
\c	7
\s	Kutonga vamwe
\p
\v	1	Musatonga,kuti murege kutongwa,
\v	2	nokutimuchatongwa nekutonga kwamunotonga nako; uye muchayerwa zvekare nechiyero chamunoyera nacho.
\v	3	Unotarisireirubanzu rwuri muziso reumwe wako, asi usingananzereri danda riri muziso rako?
\v	4	Kanaungataura sei kune umwe wako  uchiti: Rega ndivhomore rubanzu muziso rako, asi tarira, danda riri muziso rako?
\v	5	Munyepedzeri,tanga kuvhomora danda muziso rako, ugoona kwazvo kuvhomora rubanzu muziso reumwe wako.
\p
\v	6	Musapachitsvene kuimbwa, uye musakandira maparera enyu pamberi penguruve, zvimwe dzingaatsika netsoka dzadzo, dzikatendeuka dzikakubvamburai.
\s	Kutsunga pakunyengetera
\p
\v	7	Kumbirai,zvino muchapiwa; tsvakai, zvino muchawana; gogodzai, zvino muchazarurirwa.
\v	8	Nokutiumwe neumwe anokumbira anogamuchira, neanotsvaka anowana, neanogogodza anozarurirwa.
\v	9	Kanandeupi munhu kwamuri, iye kana mwanakomana wake akakumbira chingwa, achamupa ibwe?
\v	10	Kana kuti akakumbira hove, achamupa nyoka?
\v	11	Zvino kana imwi makaipa muchiziva kupa vana venyu zvipo zvakanaka, Baba venyu vari kumatenga vachapfuurisa sei kupa zvinhu zvakanaka ivo vanovakumbira?
\v	12	Naizvozvo zvinhu zvose zvamunoda kuti vanhu vakuitirei, imwi muvaitirewo saizvozvo; nokuti uyu ndiwo murairo nevaporofita.
\s	Nzira mbiri
\p
\v	13	Pindai nesuwo rakamanikana; nokuti suwo rakafara nenzira yakapamhama inoenda kukuparadzwa, uye vazhinji varipo vanopinda naro.
\v	14	Nokuti suwo rakamanikana nenzira  inhete inoenda kuupenyu, uye vashoma vanoiwana.
\s	Vadzidzisi venhema
\p
\v	15	Asi chenjerai vaporofita venhema, vanouya kwamuri nezvipfeko zvemakwai, asi mukati mapumhi anoparadza.
\v	16	Muchavaziva nezvibereko zvavo; vanhu vanotanha mazambiringa paminzwa here, kana maonde parubayambeva?
\v	17	Saizvozvo muti umwe neumwe wakanaka unobereka zvibereko zvakanaka, asi muti wakaipa unobereka zvibereko zvakaipa.
\v	18	Muti wakanaka haugoni kubereka zvibereko zvakaipa, nemuti wakaipa haubereki zvibereko zvakanaka.
\v	19	Muti umwe neumwe usingaiti chibereko chakanaka unotemwa wokandirwa mumoto.
\v	20	Naizvozvo kubva pazvibereko zvavo muchavaziva.
\s	Kunzwa nekuita
\p
\v	21	Haasi wose anoti kwandiri: Ishe, Ishe, achapinda muushe hwekumatenga; asi anoita kuda kwaBaba vangu vari kumatenga.
\v	22	Vazhinji vachati kwandiri pazuva iro: Ishe, Ishe, hatina kuporofita muzita renyu here, tikabudisa madhimoni muzita renyu, tikaita mabasa esimba mazhinji muzita renyu?
\v	23	Zvino ipapo ndichareva kwavari pachena ndichiti: Handina kukuzivai chero nguva; ibvai kwandiri imwi vaiti vezvakaipa.
\s	Mufananidzo wedzimba mbiri
\p
\v	24	Naizvozvo umwe neumwe anonzwa mashoko angu awa uye akaaita, ndichamufananidza nemurume wakachenjera, wakavaka imba yake paruware.
\v	25	Zvino mvura ikaturuka, mafashame akauya, mitutu ikavhuvhuta, ikarova paimba iyo, ikasawa; nokuti yaiva yakateyiwa paruware.
\v	26	Zvino umwe neumwe anonzwa mashoko angu awa, akasaaita, uchafananidzwa nemurume benzi, wakavaka imba yake pajecha;
\v	27	zvino mvura ikaturuka, mafashame ndokuuya, mitutu ndokuvhuvhuta, ndokurova paimba iyo, ndokuwa; uye kuwa kwayo kukava kukuru.
\p
\v	28	Zvino zvakaitika kuti Jesu apedza mashoko iwawa, zvaunga zvakashamiswa nedzidziso yake.
\v	29	Nokuti wakavadzidzisa seune simba, kwete sevanyori.
\c	8
\s	Jesu anoporesa munhu ane maperembudzi
\p
\v	1	Wakatiaburuka mugomo, zvaunga zvikuru zvakamutevera.
\v	2	Zvinotarira, kwakauya ane maperembudzi, akamunamata achiti: Ishe, kana muchida, munogona kundinatsa.
\v	3	Jesuakatandavadza ruoko, akamubata, achiti: Ndinoda, natswa. Pakarepo maperembudzi ake akanatswa.
\v	4	ZvinoJesu akati kwaari: Ona kuti usaudza munhu, asi enda unozviratidza kumupristi, ubaire chipo Mozisi chaakaraira, chive uchapupu kwavari.
\s	Jesu anoporesa muranda wemukuru wezana
\p
\v	5	ZvinoJesu wakati apinda muKapenaume, kwakauya kwaari mukuru wezana, achimukumbirisa,
\v	6	achiti:Ishe, muranda wangu arere kumba wakafa mitezo, anotambudzika kwazvo.
\v	7	ZvinoJesu akati kwaari: Ini ndichauya ndimuporese.
\v	8	Mukuruwezana akapindura akati: Ishe, handina kufanira kuti mupinde pasi pedenga rangu remba; asi taurai shoko chete, zvino muranda wangu achaporeswa.
\v	9	Nokutineniwo ndiri munhu ari pasi pesimba, ndine mauto pasi pangu; zvino ndinoti kune uyu: Enda; anoenda; nekune umwe: Uya; anouya; nekumuranda wangu: Ita ichi; anoita.
\v	10	Jesu wakati achi zvinzwa akashamisika, akati kune vai mutevera: Zvirokwazvo ndinoti kwamuri: Handina kuwana rutendo rukuru rwakadai kunyange pakati paIsraeri.
\v	11	Zvino ndinoti kwamuri: Vazhinji vachauya vachibva kumabvazuva nemavirira, vachagara pakudya naAbhurahama, naIsaka, naJakobho, muushe hwekumatenga;
\v	12	asi vana veushe vachakandirwa kunze kurima rekunze kwekupedzisira; ikoko kuchava nekuchema nekugeda-geda kwemeno.
\v	13	Zvino Jesu akati kumukuru wezana: Enda, zviitirwe kwauri sezvawakatenda. Muranda wake akapora nenguva iyoyo.
\s	Jesu anoporesa mai vemukadzi waPetro
\p
\v	14	Jesu wakati apinda mumba maPetro, akaona mai vemukadzi wake vakaradzikwa vane fivhiri.
\v	15	Akabata ruoko rwavo, fivhiri ikabva kwavari; vakasimuka vakavashandira.
\p
\v	16	Zvino ava madekwani vakauisa kwaari vazhinji vaiva vakagarwa nemadhimoni; akabudisa mweya neshoko, akaporesa vose vairwara;
\v	17	kuti zvizadziswe zvakataurwa naIsaya muporofita achiti: Iye wakatora utera hwedu, akatakura matenda  edu.
\s	Kutevera Jesu
\p
\v	18	Jesu wakati achiona zvaunga zvikuru zvakamukomba, akaraira kuti vabve vaende mhiri.
\v	19	Umwe munyori ndokuswedera akati kwaari: Mudzidzisi, ndichakuteverai kose kwamunoenda.
\v	20	Zvino Jesu akati kwaari: Makava ane mwena, neshiri dzedenga matendere; asi Mwanakomana wemunhu haana paangatsamhidza musoro.
\v	21	Umwe wevadzidzi vake akati kwaari: Ishe, ndiregei nditange ndaenda ndinoviga baba vangu.
\v	22	Asi Jesu wakati kwaari: Nditevere, urege vakafa vavige vakafa vavo.
\s	Jesu anonyaradza dutu remhepo
\p
\v	23	Zvino wakati apinda muchikepe, vadzidzi vake vakamutevera.
\v	24	Zvino tarira, dutu guru remhepo rakamuka mugungwa, zvekuti igwa raiva rofukidzwa nemafungu; asi iye waiva arere.
\v	25	Zvino vadzidzi vake vakaswedera vakamumutsa vachiti: Ishe, tiponesei, toparara!
\v	26	Zvino akati kwavari: Munotyirei, imwi verutendo rudiki? Ndokusimuka, akatsiura mitutu negungwa; kudzikama kukuru kukavapo.
\v	27	Asi vanhu vakashamisika vachiti: Uyu  munhu rudzii kuti kunyange mitutu negungwa zvinomuteerera?
\s	Jesu anobudisa madhimoni panyika yevaGerigesi
\p
\v	28	Wakati asvika kune rimwe divi kunyika yevaGerigesi, vakamuchingamidza vaviri vaiva vakagarwa nemadhimoni, vachibuda kumarinda, vane hasha kwazvo-kwazvo, zvekuti kwaiva kusina munhu waigona kupfuura nenzira iyo.
\v	29	Zvino tarira, vakadanidzira vachiti: Tinei nemwi, Jesu, Mwanakomana waMwari? Mauya pano kuzotirwadzisa nguva isati yasvika here?
\v	30	Zvino kure navo kwaiva kune boka renguruve zhinji richifura.
\v	31	Madhimoni akamugombetedza achiti: Kana muchitibudisa, titenderei kuti tiende tinopinda muboka renguruve.
\v	32	Zvino akati kwaari: Endai. Zvino akati abuda, akapinda muboka renguruve; zvino tarira, boka rose renguruve rakapitirikira kumateru kugungwa, dzikafira mumvura.
\v	33	Zvino vaidzifudza vakatiza, vakaenda kuguta, vakapira zvose uye zvevaiva vane madhimoni.
\v	34	Zvino tarira, guta rose rakabuda kunochingamidza Jesu; zvino vakati vamuona, vakagombetedza kuti abve pamiganhu yavo.
\c	9
\s	Jesu anoporesa munhu wakafa mitezo
\p
\v	1	Akabvaapinda mugwa, akayambuka ndokusvika muguta rake pachake.
\p
\v	2	Zvinotarira, vakauisa kwaari wakafa mitezo, arere panhovo. Zvino Jesu achiona rutendo rwavo akati kune wakafa mitezo: Tsunga moyo, mwana, wakanganwirwa zvivi zvako.
\v	3	Zvinotarira, vamwe vevanyori vakati mukati mavo: Uyu unonyomba.
\v	4	AsiJesu achiona mifungo yavo wakati: Imwi munofungirei zvakaipa mumoyo yenyu?
\v	5	Nokutindechipi chakareruka, kuti: Wakanganwirwa zvivi; kana kuti: Simuka ufambe?
\v	6	Asikuti muzive kuti Mwanakomana wemunhu ane simba panyika rekukanganwira zvivi (wakabva ati kune waiva akafa mitezo): Simuka, tora nhovo yako, uende kumba kwako.
\v	7	Akasimuka,akaenda kumba kwake.
\v	8	Zvaungazvakati zvichi zviona zvikashamisika, zvikarumbidza Mwari wakapa simba rakadai kuvanhu.
\s	Kudanwa kwaMatewu
\p
\v	9	ZvinoJesu wakati achipfuurapo akaona munhu anonzi Matewu agere pahofisi yemutero, akati kwaari: Nditevere! Ndokusimuka, akamutevera.
\p
\v	10	Zvino zvakaitika agere pakudya mumba, zvino tarira, vateresi vazhinji nevatadzi vakauya vakagara pakudya naJesu nevadzidzi vake.
\v	11	Zvino vaFarisi vakati vachi zviona, vakati kuvadzidzi vake: Nemhaka yei Mudzidzisi wenyu achidya nevateresi nevatadzi?
\v	12	Asi Jesu wakati anzwa, akati kwavari: Vatano havadi murapi asi vanorwara.
\v	13	Asi endai mudzidze kuti zvinorevei  kuti: Ndinoda tsitsi kwetewo chibairo; nokuti handina kuuya kuzodana vakarurama, asi vatadzi vauye mukutendeuka.
\s	Kutsanya
\p
\v	14	Ipapo kwakasvika kwaari vadzidzi vaJohwani, vachiti: Nemhaka yei isu nevaFarisi tichitsanya kazhinji, asi vadzidzi venyu vasingatsanyi?
\v	15	Jesu ndokuti kwavari: Vana veimba yemuchato vanogona kuchema here apo muwani anavo? Asi mazuva achasvika pachabviswa muwani kwavari, ipapo vachatsanya.
\v	16	Hakuna anoisa chigamba chemucheka usakaunyana panguvo sharu, nokuti icho chinonamirwa pairi chinobvarura panguvo, buri rikanyanya.
\v	17	Uye havadiri waini itsva muhombodo tsaru; kana zvikasadaro hombodo dzinoputika, waini ikateuka, nehombodo dzikaparara; asi vanodira waini itsva muhombodo itsva, zvichengeteke zviri zviviri.
\s	Jesu anoporesa mukadzi waiva nekubuda ropa uye anomutsa mukunda wemutungamiriri kuvakafa
\p
\v	18	Wakati achitaura zvinhu izvozvi kwavari, tarira, kwakasvika umwe mutungamiriri akamunamata, akati: Mukunda wangu afa iyezvi; asi uyai muise ruoko rwenyu pamusoro pake, uye achararama.
\v	19	Jesu ndokusimuka akamutevera, nevadzidzi vake.
\p
\v	20	Zvino, tarira, mukadzi waiva nekubuda ropa makore gumi nemaviri, wakaswedera shure  kwake, akabata mupendero wenguvo yake.
\v	21	Nokuti wakati mukati make: Kana ndikangobata nguvo yake, ndichaponeswa.
\v	22	Asi Jesu wakatendeuka akati amuona, akati: Mukunda, tsunga moyo; rutendo rwako rwakuponesa. Mukadzi ndokuponeswa  paurwere kubva panguva iyo.
\p
\v	23	Jesu ndokusvika mumba memutungamiriri akaona varidzi venyere nechaunga chichiita mhere-mhere,
\v	24	akati kwavari: Ibvai; nokuti musikana haana kufa, asi arere. Ndokumuseka vachimusvavaidza.
\v	25	Asi chaunga chakati chabudiswa, akapinda, ndokubata ruoko rwake, musikana ndokumuka.
\v	26	Mukurumbira uyu ukabudira kunyika iyo yose.
\s	Jesu anoporesa mapofu maviri nechimumumu
\p
\v	27	Zvino Jesu wakati opfuurapo, mapofu maviri akamutevera, achidanidzira achiti: Tinzwirei tsitsi, Mwanakomana waDhavhidhi!
\v	28	Zvino wakati apinda mumba, mapofu akauya kwaari; Jesu akati kwaari: Munotenda kuti ndinogona kuita izvozvi here? Akati kwaari: Hongu, Ishe.
\v	29	Ipapo wakabata meso avo achiti: Ngazviitike kwamuri maererano nerutendo rwenyu.
\v	30	Zvino meso avo akasvinudzwa; Jesu akavarairisa achiti: Onai kuti hakuna anozviziva.
\v	31	Asi vakati vabuda, vakaparidzira mukurumbira wake munyika iyo yose.
\p
\v	32	Zvino vakati vachibuda, tarira, vakauisa kwaari munhu chimumumu waiva akagarwa nedhimoni.
\v	33	Zvino dhimoni rakati rabudiswa, chimumumu chikataura; zvaunga zvikashamisika zvikati: Hakuna kumboonekwa zvakadai muna Israeri.
\v	34	Asi vaFarisi vakati: Anobudisa madhimoni nemukuru wemadhimoni.
\p
\v	35	Zvino Jesu wakapota nemaguta ose nemisha, achidzidzisa mumasinagoge avo, nekuparidza evhangeri yeushe, nekuporesa denda rose neurwere hwose pakati pevanhu.
\v	36	Asi wakati achiona zvaunga, akavanzwira tsitsi, nokuti vaiva vaneta, vakapararira semakwai asina mufudzi.
\v	37	Ipapo akati kuvadzidzi vake: Zvirokwazvo goho iguru, asi vashandi vashoma;
\v	38	naizvozvo kumbirisai kuna Ishe wegoho, kuti atumire vashandi pagoho rake.
