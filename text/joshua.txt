\b	Joshua
\c	1
\s	Joshua anoraira vaIsraeri kuyambuka Joridhani
\p
\v	1	Zvinoshure kwekufa kwaMozisi muranda waJehovha zvakaitika kuti Jehovha wakataura kuna Joshua mwanakomana waNuni muranda waMozisi achiti:
\v	2	Mozisimuranda wangu wafa; naizvozvo ikozvino simuka uyambuke Joridhani urwu, iwe nevanhu ava vose, muende kunyika yandinopa kwavari, kuvana vaIsraeri.
\v	3	Nzvimboyose pasi petsoka yenyu yapachatsika ndakakupai iyo, sezvandakareva kuna Mozisi.
\v	4	Kubvamurenje neRebhanoni iri kusvikawo kurwizi rukuru, rwizi Furati, nyika yose yevaHiti, uye kusvika kugungwa guru, mavirazuva, ndiwo muganhu wenyu.
\v	5	Hakunamunhu achazvimisa pamberi pako mazuva ose eupenyu hwako; sezvandaiva naMozisi ndichava newe; handingakuregi kana kukusiya.
\v	6	Simba,utsunge, nokuti uchagarisa vanhu ava nhaka yenyika yandakapikira madzibaba avo kuvapa.
\v	7	Kogasimba uye utsunge kwazvo, kuti uchengetedze kuita zvinoenderana nemurairo wose Mozisi muranda wangu waakakuraira; usatsauka pauri kurudyi kana kuruboshwe, kuti ubudirire pane kose kwaunoenda.
\v	8	Bhukuiri remurairo risabva pamuromo wako, asi uchafungisisa mariri masikati neusiku, kuti uchengetedze kuita zvinoenderana nezvose zvakanyorwamo, nokuti ipapo uchabudiririsa nzira yako, uye ipapo uchabudirira.
\v	9	Handinakukuraira here? Simba, utsunge; usatya kana kuvhunduswa, nokuti Jehovha Mwari wako anewe kose kwaunoenda.
\p
\v	10	Ipapo Joshua wakaraira vatungamiriri vevanhu achiti:
\v	11	Gurai nepakati pemusasa mugoraira vanhu muchiti: Zvigadzirirei mbuva, nokuti pachine mazuva matatu muchayambuka Joridhani urwu, kuti mupinde mugare nhaka yenyika Jehovha Mwari wenyu yaanokupai kuigara nhaka.
\p
\v	12	Zvino Joshua wakataura kuvaRubheni nekuvaGadhi nekuhafu yerudzi rwaManase achiti:
\v	13	Rangarirai shoko Mozisi muranda waJehovha raakakurairai achiti: Jehovha Mwari wenyu achakuzorodzai uye achakupai nyika iyi.
\v	14	Vakadzi venyu, vanana venyu, nezvipfuwo zvenyu, zvichasara panyika Mozisi yaakakupai kurutivi runo rwaJoridhani, asi imwi muchayambuka makashonga zvombo pamberi pehama dzenyu, varume vakasimba vose veumhare, mugovabatsira;
\v	15	kusvika Jehovha azorodza hama dzenyu semwi, naivowo vagara nhaka yenyika Jehovha Mwari wenyu yaanovapa; ipapo muchadzokera kunyika yenhaka yenyu mugoigara nhaka, Mozisi muranda waJehovha yaakakupai kurutivi rwekuno kwaJoridhani kumabvazuva.
\p
\v	16	Zvino vakapindura Joshua vachiti: Zvose zvamunotiraira tichaita, uye kose kwamunotituma tichaenda.
\v	17	Zvichienderana nezvose zvatakateerera Mozisi nazvo, saizvozvo tichakuteererai. Koga Jehovha Mwari wenyu ngaave nemwi sezvaaiva naMozisi.
\v	18	Munhu wose anomukira muromo wenyu asingateereri kumashoko enyu pazvose zvamunomuraira achaurawa; koga simbai mutsunge.
\c	10
\s	Kudzingwa kwevaAmori
\p
\v	1	Zvinozvakaitika apo Adhoni-Zedheki mambo weJerusarema anzwa kuti Joshua watapa Ai, ndokuriparadza chose, sezvaakaitira Jeriko namambo waro, wakaitira saizvozvo Ai namambo waro, uye kuti vagari veGibhiyoni vakaita rugare naIsraeri, waiva pakati pavo,
\v	2	vakatyakwazvo, nokuti Gibhiyoni raiva guta guru, serimwe remaguta amambo; uye nokuti raiva guru kupfuura Ai, nevarume varo vose vaiva nesimba.
\v	3	NaizvozvoAdhoni-Zedheki mambo weJerusarema wakatuma  nhume kuna Hohami mambo weHebhuroni, nekuna Pirami mambo weJarimuti, nekuna Jafia mambo weRakishi, nekuna Dhebhiri mambo weEgironi, achiti:
\v	4	Kwiraikwandiri mugondibatsira, kuti tirove Gibhiyoni, nokuti rakaita rugare naJoshua uye nevana vaIsraeri.
\v	5	Naizvozvoakaungana ndokukwira madzimambo mashanu evaAmori: Mambo weJerusarema, mambo weHebhuroni, mambo weJarimuti, mambo weRakishi, mambo weEgironi, iwo nehondo dzawo dzose, ndokuvaka musasa pamberi peGibhiyoni, ndokurwa naro.
\p
\v	6	Zvinovarume veGibhiyoni vakatuma  nhume kuna Joshua kumusasa paGirigari, vachiti: Ruoko rwenyu rwusanetera varanda venyu; kwirai kwatiri nekukurumidza, mutiponese, uye mutibatsire, nokuti madzimambo ose evaAmori agere munyika yezvikomo akatiunganira.
\v	7	ZvinoJoshua wakakwira kubva kuGirigari, iye nevanhu vose vehondo vanaye, nevose vakasimba veumhare.
\p
\v	8	ZvinoJehovha wakati kuna Joshua: Usavatya, nokuti ndavapa muruoko rwako; hakuna munhu kwavari achamira pamberi pako.
\v	9	ZvinoJoshua wakavapindira pakarepo; akakwira usiku hwose achibva kuGirigari.
\v	10	Zvino Jehovha akavavhiringidza pamberi paIsraeri, ndokuvauraya nekuuraya kukuru paGibhiyoni, ndokuvadzingirira nenzira inokwira Bheti-Horoni, ndokuvarova kusvika Azeka, uye kusvika Makedha.
\v	11	Zvino zvakaitika pavaitiza kubva pamberi paIsraeri, vari pamutenusirwa weBheti-Horoni, kuti Jehovha wakapotsera pamusoro pavo mabwe makuru kubva kumatenga kusvika paAzeka, zvino vakafa; vakawanda vakafa nechimvuramabwe kupfuura vana vaIsraeri vavakauraya nemunondo.
\p
\v	12	Ipapo Joshua wakataura kuna Jehovha pazuva Jehovha raakapa vaAmori pamberi pevana vaIsraeri, ndokuti pamberi pemeso aIsraeri: Zuva, mira paGibhiyoni, ne we mwedzi, pamupata weAjaroni.
\v	13	Zuva ndokumira kudaro, mwedzi ndokumira, kusvika rudzi rwazvitsivira vavengi varwo. Hazvina kunyorwa here mubhuku yaJashari? Naizvozvo zuva rakamira pakati pechadenga, uye harina kukurumidza kuvira rinenge zuva rose.
\v	14	Uye hakuna kuva nezuva rakadaro mberi kwaro kana shure kwaro, kuti Jehovha wakateerera kuinzwi remunhu; nokuti Jehovha wakarwira Israeri.
\p
\v	15	Zvino Joshua wakadzokera kumusasa paGirigari naIsraeri wose pamwe naye.
\v	16	Asi madzimambo awa mashanu akatiza, ndokuzvivanza mubako paMakedha.
\v	17	Ndokutaurwa kuna Joshua kunzi: Madzimambo mashanu akawanikwa akavanda mubako paMakedha.
\v	18	Zvino Joshua wakati: Kungurusirai mabwe makuru kumuromo webako, mugomisa varume pariri kuvarinda.
\v	19	Asi imwi musamira; dzingirirai shure vavengi venyu munovarova shure kwavo; musavarega vapinde mumaguta avo, nokuti Jehovha Mwari wenyu wakavapa muruoko rwenyu.
\v	20	Zvino zvakaitika apo Joshua nevana vaIsraeri vapedza kuvauraya nekuuraya kukuru kwazvo kusvika vapedzwa, kuti vasiiwa vakasara vavo vakapinda mumaguta akashoshewa;
\v	21	vanhu vose ndokudzokera kumusasa kuna Joshua paMakedha murugare; hakuna wakazungunusira rurimi rwake kune umwe wevana vaIsraeri.
\v	22	Zvino Joshua wakati: Zarurai muromo webako, mugobudisira kwandiri madzimambo awa mashanu kubva mubako.
\v	23	Ivo ndokuita saizvozvo, ndokubudisira kwaari madzimambo awa mashanu kubva mubako: Mambo weJerusarema, mambo weHebhuroni, mambo weJarimuti, mambo weRakishi,  namambo weEgironi.
\v	24	Zvino zvakaitika vabudisira madzimambo awa kuna Joshua, kuti Joshua wakadana varume vose vaIsraeri ndokuti kuvakuru vevarume vehondo vaifamba naye: Swederai, isai tsoka dzenyu pamitsipa yemadzimambo awa. Ivo ndokuswedera, ndokuisa tsoka dzavo pamitsipa yawo.
\v	25	Zvino Joshua wakati kwavari: Musatya, uye musavhunduswa; simbai mutsunge, nokuti Jehovha uchaita saizvozvo kuvavengi venyu vose vamunorwa navo.
\v	26	Pashure Joshua wakavarova, ndokuvauraya, ndokuvaremberedza pamiti mishanu; uye vaiva vakaremberera pamiti kusvika madekwani.
\v	27	Zvino zvakaitika panguva yekuvira kwezuva,  kuti Joshua wakaraira, ivo ndokuvaburusa kubva pamiti, ndokuvakandira mubako mavaiva vakavanda, ndokuisa mabwe makuru pamuromo webako;  aripo kusvika zuva rino ranhasi.
\p
\v	28	Zvino Joshua wakatapa Makedha nezuva iro, ndokurirova nekwakapinza kwemunondo; namambo waro wakavaparadza chose, ivo nemweya yeupenyu yose yaivamo; haana kusiya musiiwa; ndokuita kuna mambo weMakedha sezvaakaita kuna mambo weJeriko.
\p
\v	29	Zvino Joshua naIsraeri wose anaye vakapfuura kubva paMakedha kuenda Ribhina. Ndokurwa neRibhina.
\v	30	Jehovha ndokuripawo namambo waro muruoko rwaIsraeri; iye ndokurirova nekwakapinza kwemunondo, nemweya yeupenyu yose yaivamo; haana kusiya musiiwa mariri, asi wakaita kuna mambo waro sezvaakaita kuna mambo weJeriko.
\p
\v	31	Zvino Joshua naIsraeri wose anaye vakapfuura kubva Ribhina kuenda Rakishi, vakavaka musasa pakatarisana naro, ndokurirwisa.
\v	32	Jehovha ndokupa Rakishi muruoko rwaIsraeri; iye wakaritora nezuva repiri, ndokurirova nekwakapinza kwemunondo, nemweya yeupenyu yose yaivamo, zvichienderana nezvose zvaakaitira Ribhina.
\p
\v	33	Ipapo Horamu, mambo weGezeri, wakakwira kubatsira Rakishi; Joshua ndokumurova nevanhu vake, kusvika asina kumusiira musiiwa.
\p
\v	34	Zvino Joshua naIsraeri wose anaye vakapfuura kubva Rakishi kuenda kuEgironi; ndokuvaka musasa pakatarisana naro, ndokurirwisa.
\v	35	Zvino vakaritapa zuva iroro, ndokurirova nekwakapinza kwemunondo; nemweya yeupenyu yose yaivamo vakaiparadza chose zuva iroro, zvichienderana nezvose zvaakaitira Rakishi.
\p
\v	36	Zvino Joshua wakakwira kubva Egironi, naIsraeri wose anaye, kuenda kuHebhuroni, ndokurirwisa.
\v	37	Zvino vakaritapa, ndokurirova nekwakapinza kwemunondo, namambo waro, nemaguta aro ose, nemweya yeupenyu yose yaivamo; haana kusiya musiiwa, zvichienderana nezvose zvaakaitira Egironi; asi wakariparadza chose nemweya yeupenyu yose yaivamo.
\p
\v	38	Zvino Joshua wakadzokera kuDhebhiri, naIsraeri wose anaye; ndokurirwisa.
\v	39	Zvino wakaritapa, namambo waro, nemaguta aro ese; ndokuvarova nekwakapinza kwemunondo, ndokuparadza chose mweya yeupenyu yose yaivamo; haana kusiya musiiwa; sezvaakaitira Hebhuroni, saizvozvo wakaitira Dhebhiri namambo waro, sezvaakaitirawo Ribhina namambo waro.
\p
\v	40	Saizvozvo Joshua wakarova nyika yose, zvikomo, nechamhembe, nemupata, nezvitubu, nemadzimambo adzo ose; haana kusiya musiiwa; asi wakaparadza chose zvose zvipenyu, Jehovha Mwari waIsraeri sezvaakaraira.
\v	41	Joshua ndokuvarova kubva Kadheshi-Bharineya kusvikawo Gaza, nenyika yose yeGosheni kusvikawo Gibhiyoni.
\v	42	Zvino madzimambo awa ose nenyika dzawo Joshua wakaatapa panguva imwe, nokuti Jehovha Mwari waIsraeri wakarwira Israeri.
\v	43	Zvino Joshua wakadzokera naIsraeri wose anaye kumusasa paGirigari.
\c	11
\s	Amwe maguta akakundwa naJoshua
\p
\v	1	Zvinozvakaitika Jabhini mambo weHazori a zvinzwa, kuti wakatuma  nhume kuna Jobhabhu mambo weMadhoni, nekuna mambo weShimironi, nekuna mambo weAkishafi,
\v	2	nekumadzimambo aiva kumaodzanyemba panyika yezvikomo, nekumapani echamhembe kweKineroti, nemumupata, nekumikwidza yepaDhori kumavirazuva,
\v	3	nekumuKenani kumabvazuva nekumavirazuva, nemuAmori, nemuHiti, nemuPerezi, nemuJebhusi panyika yezvikomo, nemuHivhi waiva  agere mujinga meHerimoni panyika yeMizipa.
\v	4	Zvinovakabuda, ivo nehondo dzavo dzose dzinavo, vanhu vazhinji, sejecha riri pamahombekombe egungwa pauwandu, nemabhiza nengoro zhinji-zhinji.
\v	5	Madzimamboawa ose akati aungana, akauya akadzika matende pamwe chete pamvura dzepaMeromi, kuzorwisa Israeri.
\p
\v	6	ZvinoJehovha wakati kuna Joshua: Usatya nekuda kwavo, nokuti mangwana nenguva inenge ino ndichavapa vose vaurawa pamberi paIsraeri; uchagura marunda emabhiza avo nekupisa ngoro dzavo nemoto.
\v	7	ZvinoJoshua wakauya pakarepo, nevanhu vose vehondo vanaye, kumirisana navo pamvura dzepaMeromi ndokuvawira.
\v	8	Jehovhandokuvapa muruoko rwaIsraeri, uyo wakavarova ndokuvadzingirira kusvika paSidhoni guru, uye kusvika paMisirefoti-Maimi, uye kusvika pamupata weMizipe nechekumabvazuva; ndokuvarova kusvika vasina kuvasiira musiiwa.
\v	9	Joshuandokuvaitira Jehovha sezvaakareva kwaari; wakagura marunda emabhiza avo, uye ngoro dzavo wakapisa nemoto.
\p
\v	10	Zvino Joshua wakadzoka nenguva iyo, ndokutapa Hazori, namambo waro waka muuraya nemunondo; nokuti pakutanga Hazori waiva musoro weushe ihwo hwose.
\v	11	Zvino vakarova mweya yeupenyu yose yaivamo nekwakapinza kwemunondo, vakavaparadza chose; hakuna kusara chimwe chinofema; zvino wakapisa Hazori nemoto.
\v	12	Zvino maguta ose emadzimambo awa nemadzimambo ose awo Joshua wakatapa, ndokuarova nekwakapinza kwemunondo, wakavaparadza chose, Mozisi muranda waJehovha sezvaakaraira.
\v	13	Koga maguta aiva amire pazvikomo zvawo Israeri haana kupisa rimwe rawo, kunze kweHazori chete, Joshua wakaripisa.
\v	14	Zvino zvose zvakapambiwa zvemaguta awa, nemombe, vana vaIsraeri vakazvitorera kuva zvakajimbwa; asi munhu umwe neumwe vakarova nekwakapinza kwemunondo kusvika vavaparadza; havana kusiya chimwe chinofema.
\p
\v	15	Jehovha sezvaakaraira Mozisi muranda wake, Mozisi wakaraira Joshua saizvozvo; Joshua ndokuita saizvozvo; haana kusudurusa chinhu pane zvose Jehovha zvaakaraira Mozisi.
\v	16	Saizvozvo Joshua wakatora nyika iyo yose, nyika yezvikomo, nenyika yose yekuchamhembe, nenyika yose yeGosheni, nemupata, nebani, nenyika yezvikomo yaIsraeri, nemupata wayo;
\v	17	kubva pagomo reHaraki rinokwira kuSeiri kusvika paBhaari-Gadhi pamupata weRebhanoni, mujinga megomo reHerimoni; ndokutapa madzimambo aro ose, ndokuarova ndokuauraya.
\v	18	Joshua wakaita hondo nemadzimambo awa ose mazuva mazhinji.
\v	19	Hakuna guta rakaita rugare nevana vaIsraeri, kunze kwevaHivhi vagari veGibhiyoni; vakaatora ose nehondo.
\v	20	Nokuti zvaibva kuna Jehovha kuomesa moyo yavo, kuti vachingamidzane naIsraeri pahondo, kuti avaparadze chose, kuti vasava nenyasha; asi kuti avaparadze, Jehovha sezvaakaraira Mozisi.
\p
\v	21	Zvino Joshua wakauya nenguva iyo ndokugura VaAnaki kubva panyika yezvikomo, kubva paHebhuroni, kubva paDhebhiri, kubva paAnabhi, nekubva panyika yose yezvikomo yaJudha, nekubva panyika yose yezvikomo yaIsraeri; Joshua akavaparadza pamwe nemaguta avo.
\v	22	Hakuna kusiiwa VaAnaki panyika yevana vaIsraeri; koga paGaza, paGadhi, nepaAshidhodhi, vakasara.
\v	23	Joshua ndokutora nyika yose zvichienderana nezvose Jehovha zvaakareva kuna Mozisi; Joshua ndokuipa kuva nhaka kuna Israeri, zvichienderana nekuparadzaniswa kwavo, nemarudzi avo. Nyika ndokuva nezororo kubva pahondo.
\c	12
\s	Madzimambo akakundwa naIsraeri
\p
\v	1	Zvinoawa madzimambo enyika, vana vaIsraeri avakarova ndokugara nhaka yenyika yavo mhiri kwaJoridhani kunobuda nezuva, kubva pamupata weArinoni kusvika pagomo reHerimoni, nebani rose kumabvazuva:
\v	2	Sihonimambo wevaAmori, waigara paHeshibhoni, waitonga kubva paAroeri riri pamahombekombe erwizi Arinoni, uye pakati perwizi, nehafu yeGiriyadhi, kusvikawo kurwizi Jabhoki, mucheto wevana vaAmoni,
\v	3	uyebani kusvika kugungwa reKineroti kumabvazuva, uye kusvika pagungwa rebani, gungwa remunyu kumabvazuva, nzira yeBheti-Jeshimoti, uye kubva kuchamhembe pazasi peAshidhodhi-Pisiga.
\v	4	NemuganhuwaOgi mambo weBhashani, wevakasiiwa vevaRefaimu vaigara paAshitaroti nepaEdhirei,
\v	5	wakatongapagomo reHerimoni nepaSarika nepaBhashani rose, kusvika kumuganhu wevaGeshuri nevaMaakati, nehafu yeGiriyadhi, muganhu waSihoni, mambo weHeshibhoni.
\v	6	Mozisimuranda waJehovha nevana vaIsraeri vakavarova. Mozisi muranda waJehovha ndokuipa VaRubheni, nevaGadhi, nehafu yerudzi rwaManase, kuti ive yavo.
\p
\v	7	Zvinoawa madzimambo enyika Joshua nevana vaIsraeri yavakarova mhiri kwaJoridhani kumavirazuva, kubva paBhaari-Gadhi mumupata weRebhanoni, kusvika pagomo reHaraki rinokwira kuSeiri; Joshua yaakapa kumarudzi aIsraeri kuva nhaka zvichienderana nekuparadzaniswa kwavo.
\v	8	Panyikayezvikomo, nemumupata, nemumapani, nemuzvitubu, nemurenje, nekuchamhembe: VaHiti, vaAmori, nevaKenani, vaPerezi, vaHivhi, nevaJebhusi:
\v	9	MamboweJeriko, umwe; mambo weAi, padivi peBheteri, umwe;
\v	10	mambo weJerusarema, umwe; mambo weHebhuroni, umwe;
\v	11	mambo weJarimuti, umwe; mambo weRakishi, umwe;
\v	12	mambo weEgironi, umwe; mambo weGezeri, umwe;
\v	13	mambo weDhebhiri, umwe; mambo Gedheri, umwe;
\v	14	mambo weHorima, umwe; mambo weAradhi, umwe;
\v	15	mambo weRibhina, umwe; mambo weAdhuramu, umwe;
\v	16	mambo weMakedha, umwe; mambo weBheteri, umwe;
\v	17	mambo weTapua, umwe; mambo weHeferi, umwe;
\v	18	mambo weAfeki, umwe; mambo weRasharoni, umwe;
\v	19	mambo weMadhoni, umwe; mambo weHazori, umwe;
\v	20	mambo weShimironi-Meroni, umwe; mambo weAkishafi, umwe;
\v	21	mambo weTaanaki, umwe; mambo weMegidho, umwe;
\v	22	mambo weKedheshi, umwe; mambo weJokineamu paKarimeri, umwe;
\v	23	mambo weDhori pamuganhu weDhori, umwe; mambo weGoimi paGirigari, umwe;
\v	24	mambo weTiriza, umwe. Madzimambo ose aiva makumi matatu neumwe.
\c	13
\s	Nyika yakasara inogoverwa
\p
\v	1	ZvinoJoshua waiva akwegura, ava nemakore mazhinji; Jehovha ndokuti kwaari: Iwe wakwegura, wava nemakore mazhinji, zvino kuchakasara nyika zhinji kwazvo kugarwa nhaka.
\v	2	Iyi ndiyo nyika yasara: Miganhu yose yevaFirisitia, neGeshuri yose;
\v	3	kubvapaShihori iri pamberi peEgipita kusvika kumuganhu weEkironi kumaodzanyemba waiverengerwa kuvaKenani; madzishe mashanu evaFirisitia: WeGaza, neweAshidhodhi, weAshikeroni, weGiti, neweEkironi, nevaAvhimi,
\v	4	kubvakuchamhembe, nyika yose yevaKenani, neMeara raiva revaSidhoni, kusvika paAfeki, kusvika kumuganhu wevaAmori;
\v	5	nenyikayevaGebhiri, neRebhanoni rose kuenda kumabvazuva, kubva paBhaari-Gadhi pajinga pegomo reHemoni, kusvika pakupinda paHamati.
\v	6	Vagarivose venyika yezvikomo, kubva paRebhanoni kusvika paMisirefoti-Maimi, vaSidhoni vose, ini ndichavadzinga kubva pamberi pevana vaIsraeri; koga igovere nemujenya kuIsraeri ku igara nhaka sezvandakakuraira.
\v	7	Zvinoikozvino, govera nyika iyi kuva nhaka kumarudzi mapfumbamwe nehafu yerudzi rwaManase.
\p
\v	8	Pamwenavo VaRubheni nevaGadhi vakagamuchira nhaka yavo, Mozisi yaakavapa mhiri kwaJoridhani kumabvazuva, Mozisi, muranda waJehovha sezvaakavapa.
\v	9	KubvapaAroeri riri pamahombekombe erwizi rweArinoni, neguta raiva pakati perwizi, nebani rose reMedhebha kusvika paDhibhoni;
\v	10	nemaguta ose aSihoni mambo wevaAmori waitonga paHeshibhoni, kusvika kumuganhu wevana vaAmoni;
\v	11	neGiriyadhi, nemuganhu wevaGeshuri nevaMaakati, negomo rose reHemoni, neBhashani rose kusvika paSareka;
\v	12	umambo hwose hwaOgi paBhashani, waitonga paAshitaroti nepaEdhirei. Ndiye wakasara pamusiiwa wevaRefaimu; Mozisi waiva avarovawo ndokuvadzinga panhaka.
\v	13	Zvakadaro vana vaIsraeri havana kudzinga panhaka vaGeshuri nevaMaakati, asi Geshuri neMaakati vagere pakati paIsraeri kusvika nhasi.
\v	14	Koga kurudzi rwevaRevhi haana kupa nhaka. Zvibairo zvemoto zvaJehovha Mwari waIsraeri ndiyo nhaka yavo, sezvaakataura kwavari.
\p
\v	15	Zvino Mozisi wakapa  mugove kurudzi rwevana vaRubheni nemarudzi avo.
\v	16	Zvino muganhu wavo wakabva paAroeri riri pamahombekombe erwizi rweArinoni, neguta riri pakati perwizi, nebani rose paMedhebha,
\v	17	Heshibhoni nemaguta aro ose ari pabani, Dhibhoni, neBhamoti-Bhaari, neBheti-Bhaari-Meoni,
\v	18	neJahazi, neKedhemoti, neMefahati,
\v	19	neKiriataimi, neSibhima, neZereti-Shahari mugomo remupata,
\v	20	neBheti-Peori, neAshidhodhi-Pisiga, neBheti-Jeshimoti,
\v	21	nemaguta ose ebani, neumambo hwose hwaSihoni mambo wevaAmori, waitonga paHeshibhoni, Mozisi waaiva arova pamwe nevakuru veMidhiani, Evhi, naRekemi, naZuri, naHuri, naRebha, machinda aSihoni, vagari venyika.
\p
\v	22	NaBharamu mwanakomana waBheori muvuki, vana vaIsraeri vakamuuraya nemunondo pakati pevakaurawa navo.
\v	23	Nemuganhu wevana vaRubheni waiva Joridhani nemuganhu  warwo. Iyi inhaka yevana vaRubheni nemhuri dzavo, maguta nemisha yawo.
\p
\v	24	Zvino Mozisi wakapa  nhaka kurudzi rwaGadhi, kuvana vaGadhi nemhuri dzavo.
\v	25	Zvino muganhu wavo waiva Jazeri nemaguta ose eGiriyadhi nehafu yenyika yevana vaAmoni, kusvika paAroeri riri pamberi peRabha;
\v	26	uye kubva paHeshibhoni kusvika paRamati-Mizipe neBhetonimu, uye kubva paMahanayimu kusvika pamuganhu weDhebhiri;
\v	27	nemumupata, Bheti-Harami, neBheti-Nimura, neSukoti, neZafoni, musarira weumambo hwaSihoni mambo weHeshibhoni, Joridhani nemuganhu  warwo, kusvika pamagumisiro egungwa reKinereti, mhiri kwaJoridhani, kumabvazuva.
\v	28	Iyi inhaka yevana vaGadhi nemhuri dzavo, maguta nemisha yawo.
\p
\v	29	Zvino Mozisi wakapa  nhaka kuhafu yerudzi rwaManase; uye yaiva yehafu yerudzi rwevana vaManase nemhuri dzavo.
\v	30	Zvino muganhu wavo waibva paMahanayimu, Bhashani rose, umambo hwose hwaOgi mambo weBhashani, nemisha yose yeJairi yaiva paBhashani, maguta makumi matanhatu;
\v	31	nehafu yeGiriyadhi, neAshitaroti, neEdhirei, maguta eumambo hwaOgi paBhashani, yaiva yevana vaMakiri mwanakomana waManase, yehafu yevana vaMakiri nemhuri dzavo.
\v	32	Awa ndiwo Mozisi aakagovera nhaka pamapani aMoabhu mhiri kwaJoridhani paJeriko kumabvazuva.
\p
\v	33	Asi kurudzi rwaRevhi Mozisi haana kupa nhaka; Jehovha Mwari waIsraeri ndiye nhaka yavo, sezvaakataura kwavari.
\c	14
\s	Karebhu anopiwa Hebhuroni
\p
\v	1	Zvinoidzi  inzvimbo vana vaIsraeri dzavakagara nhaka panyika yeKenani, Eriazari mupristi naJoshua mwanakomana waNuni nemisoro yemadzibaba yemarudzi evana vaIsraeri dzavakagovera
\v	2	nemujenyawenhaka yavo; Jehovha sezvaakaraira neruoko rwaMozisi, pamarudzi mapfumbamwe nehafu yerudzi.
\v	3	NokutiMozisi waiva apa nhaka marudzi maviri nehafu yerudzi mhiri kwaJoridhani; asi kuvaRevhi haana kupa nhaka pakati pawo.
\v	4	Nokutivana vaJosefa vaiva marudzi maviri: Manase naEfuremu. Zvino havana kupa vaRevhi mugove munyika, kunze kwemaguta ekugara, nemafuro awo ezvipfuwo zvavo neefuma yavo.
\v	5	Jehovhasezvaakaraira Mozisi, vana vaIsraeri vakaita saizvozvo, ndokukamura nyika.
\p
\v	6	Ipapovana vaJudha vakaswedera kuna Joshua paGirigari. Karebhu mwanakomana waJefune, muKenizi ndokuti kwaari: Iwe unoziva shoko Jehovha raakataura kuna Mozisi munhu waMwari maererano neni uye maererano newe paKadheshi-Bharineya.
\v	7	Ndaivanemakore makumi mana Mozisi muranda waMwari paakandituma kubva paKadheshi-Bharineya kunoshora nyika. Ndikadzosa kwaari shoko sezvaiva mumoyo mangu.
\v	8	Asihama dzangu dzaiva dzakwira neni dzakanyungudusa moyo yevanhu; asi ini ndakatevera Jehovha Mwari wangu zvakazara.
\v	9	ZvinoMozisi wakapika nezuva iro achiti: Zvirokwazvo nyika tsoka yako yayakatsika ichava nhaka yako neyevana vako nekusingaperi, nokuti wakatevera Jehovha Mwari wangu zvakazara.
\v	10	Zvino ikozvino tarira, Jehovha wakandichengeta ndiri mupenyu sezvaakareva, makore awa makumi mana nemashanu kubva Jehovha paakataura shoko iri kuna Mozisi, Israeri achafamba murenje. Zvino ikozvino, tarira, nhasi ndine makore makumi masere nemashanu.
\p
\v	11	Nhasi ndichakasimba sepazuva Mozisi raakandituma; sesimba rangu nenguva iyo, rakadaro simba rangu ikozvino, rehondo, nerekubuda, nerekupinda.
\v	12	Naizvozvo zvino, ndipe nyika iyi yezvikomo, Jehovha yaakareva nezuva iro, nokuti iwe wakanzwa nezuva iro kuti VaAnaki vaiva varipo nemaguta makuru akashoshewa; zvimwe Jehovha achava neni, ipapo ndichavadzingira kunze, Jehovha sezvaakareva.
\v	13	Zvino Joshua wakamuropafadza ndokupa kuna Karebhu mwanakomana waJefune Hebhuroni kuva nhaka.
\v	14	Naizvozvo Hebhuroni rakava nhaka yaKarebhu mwanakomana waJefune muKenizi kusvika nhasi; nokuti waiva achitevera Jehovha Mwari waIsraeri zvakazara.
\v	15	Zvino zita reHebhuroni pakutanga raiva Kiriyati-Aribha; iye waiva munhu mukuru pakati pevaAnaki. Nyika ndokuzorora pahondo.
\c	15
\s	Nhaka yaJudha
\p
\v	1	Zvinomujenya werudzi rwevana vaJudha nemhuri dzavo waiva pamuganhu waEdhomu, renje reZini nechekuchamhembe kumacheto kwechamhembe.
\v	2	Uyemuganhu wavo wekuchamhembe waiva kubva pamacheto egungwa remunyu, kubva panopinda gungwa munyika pakatarisa nechekuchamhembe;
\v	3	ndokubudirakuchamhembe kumukwidza weAkirabhimi, ndokupfuurira kuZini, ndokukwira kubva kuchamhembe kuenda kuKadheshi-Bharineya, ndokupfuurira kuHezironi, ndokukwira kuAdhari, ndokudzokera paKarika;
\v	4	ndokupfuurirakuAzimoni, ndokubudira kurwizi rweEgipita; nekubuda kwemuganhu kwaiva pagungwa. Uyu uchava muganhu wenyu wekuchamhembe.
\v	5	Zvinomuganhu wekumabvazuva waiva gungwa remunyu kusvika kumacheto aJoridhani. Nemuganhu parutivi rwemaodzanyemba waiva kubva panopinda gungwa munyika kubva pamacheto aJoridhani.
\v	6	Zvinomuganhu wakakwira kuBheti-Hogira, ndokupfuurira kumaodzanyemba kweBheti-Arabha; muganhu ndokukwira kubwe raBhohani mwanakomana waRubheni.
\v	7	Zvinomuganhu wakakwira wakananga kuDhebhiri, kubva pamupata weAkori, uye nechekumaodzanyemba wakatarisa kuGirigari, riri pamberi pemukwidza weAdhumimi, riri kuchamhembe kwerwizi. Zvino muganhu wakapfuurira kusvika kumvura yeEni-Shemeshi; uye kubuda kwawo kwaiva kusvika paEni-Rogeri.
\v	8	Zvinomuganhu wakakwira nemupata wemwanakomana waHinomi kusvika kurutivi rwevaJebhusi kuchamhembe rwunova Jerusarema; muganhu ndokukwira kusvika pamusoro wegomo riri pamberi pemupata weHinomi nechekumavirazuva, uri pamacheto emupata wevaRefaimu nechekumaodzanyemba.
\v	9	Zvinomuganhu wakamonereka kubva pamusoro pegomo kusvika kuchitubu chemvura yeNefitoa, ndokubudira kumaguta egomo reEfuroni; muganhu ndokumonereka kusvika kuBhaara rinova Kiriati-Jearimi.
\v	10	Muganhu ndokutenderera kubva paBhaara nechekumavirazuva kusvika pagomo reSeiri, ndokupfuurira kurutivi rwegomo reJearimi kubva kumaodzanyemba, rinova Kesaroni, ndokuburukira kuBheti-Shemeshi, ndokupfuurira kuTimuna.
\v	11	Zvino muganhu wakabudira kurutivi rweEkironi nechekumaodzanyemba; muganhu ndokumonereka kusvika paShikeroni, ndokupfuurira kugomo reBhaara, ndokubudira Jabhuneeri; uye kubuda kwemuganhu kwaiva pagungwa.
\v	12	Zvino muganhu wekumavirazuva  waisvika kugungwa guru nemuganhu  waro. Uyu muganhu wevana vaJudha kunhivi dzose nemhuri dzavo.
\p
\v	13	Zvino kuna Karebhu mwanakomana waJefune wakapa mugove pakati pevana vaJudha, zvichienderana nemurairo waJehovha kuna Joshua: Kiriyati-Aribha, baba vaAnaki, rinova Hebhuroni.
\v	14	Karebhu ndokudzinga panhaka vanakomana vatatu vaAnaki kubvapo: Sheshai naAhimani naTarimai, zvizvarwa zvaAnaki.
\v	15	Zvino wakakwira kubvapo kuenda kuvagari veDhebhiri. Zvino zita reDhebhiri pakutanga raiva Kiriati-Seferi.
\p
\v	16	Karebhu ndokuti: Anorova Kiriati-Seferi ndokuritapa, ndichapa kwaari mukunda wangu Akisa ave mukadzi.
\v	17	Zvino Otiniyeri mwanakomana waKenazi munin'ina waKarebhu wakaritapa; iye ndokumupa mukunda wake Akisa kuva mukadzi.
\v	18	Zvino zvakaitika paaisvika, kuti wakamukurudzira kukumbira munda kuna baba vake; zvino wakaburuka pambongoro; Karebhu ndokuti kwaari: Chii  chandingaita kwauri?
\v	19	Iye ndokuti: Ndipei ropafadzo; sezvamakandipa nyika yekuchamhembe, ndipeiwo zvitubu zvemvura. Zvino wakamupa zvitubu zvekumusoro nezvitubu zvepazasi.
\p
\v	20	Iyi inhaka yerudzi rwevana vaJudha nemhuri dzavo.
\v	21	Zvino maguta ekumacheto erudzi rwevana vaJudha kusvika kumuganhu waEdhomu nechekuchamhembe aiva Kabhezeeri, neEdheri, neJaguri,
\v	22	neKina, neDhimona, neAdhadha,
\v	23	neKedheshi, neHazori, neItinani,
\v	24	Zifi, neTeremi, neBhearoti,
\v	25	neHazori-Hadhata, neKerioti-Hezironi, rinova Hazori,
\v	26	Amamu, neShema, neMoradha,
\v	27	neHazari-Gadha, neHeshimoni, neBheti-Pereti,
\v	28	neHazari-Shuari, neBheeri-Shebha, neBhiziotiya,
\v	29	Bhaara, neIyimi, neEzemi,
\v	30	neEritoradhi, neKesiri, neHorima,
\v	31	neZikiragi, neMadhimana, neSanisana,
\v	32	neRebhayoti, neShirihimi, neAini, neRimoni. Maguta ose  aiva makumi maviri nemapfumbamwe, pamwe nemisha yawo.
\p
\v	33	Pamupata: Eshitaori, neZora, neAshina,
\v	34	neZanowa, neEni-Ganimi, Tapuwa, neEnami,
\v	35	Jarimuti, neAdhuramu, Soko, neAzeka,
\v	36	neSharaimi, neAdhitaimu, neGedhera, neGedherotaimi: Maguta gumi nemana, pamwe nemisha yawo.
\v	37	Zenani, neHadhasha, neMigadhari-Gadhi,
\v	38	neDhireyani, neMizipe, neJokiteeri,
\v	39	Rakishi, neBhozikati, neEgironi,
\v	40	neKabhoni, neRahimasi, neKitirishi,
\v	41	neGedheroti, Bheti-Dhagoni, neNaama, neMakedha: Maguta gumi nematanhatu, pamwe nemisha yawo.
\v	42	Ribhina, neEteri, neAshani,
\v	43	neJifita, neAshina, neNezibhi,
\v	44	neKeira, neAkizibhi, neMaresha: Maguta mapfumbamwe, pamwe nemisha yawo.
\v	45	Ekironi pamwe nemaguta aro nemisha yaro:
\v	46	Kubva paEkironi kusvika pagungwa, ose aiva parutivi rweAshidhodhi, pamwe nemisha yawo.
\v	47	Ashidhodhi pamwe nemaguta aro nemisha yaro. Gaza, maguta aro nemisha yaro, kusvika kurwizi rweEgipita, negungwa guru nemuganhu  waro.
\p
\v	48	Nekunyika yezvikomo: Shamiri, neJatiri, neSoko,
\v	49	neDhana, neKiriati-Sana, rinova Dhebhiri,
\v	50	neAnabhi, neEshitemo, neAnimi,
\v	51	neGosheni, neHoroni, neGiro: Maguta gumi nerimwe, pamwe nemisha yawo.
\v	52	Arabhu, neDhuma, neEshani,
\v	53	neJanimi, neBheti-Tapua, neAfeka,
\v	54	neHumuta, neKiriyati-Aribha, rinova Hebhuroni, neZiori: Maguta mapfumbamwe, pamwe nemisha yawo.
\v	55	Maoni, Karimeri, neZifi, neJuta,
\v	56	neJezireeri, neJokidheami, neZanowa,
\v	57	Kaini, Gibhiya, neTimuna: Maguta gumi, pamwe nemisha yawo.
\v	58	Harihuri, Bheti-Zuri, neGedhori,
\v	59	neMaarati, neBheti-Anoti, neEritekoni: Maguta matanhatu, pamwe nemisha yawo.
\v	60	Kiriati-Bhaari, rinova Kiriati-Jearimi, neRabha: Maguta maviri, pamwe nemisha yawo.
\p
\v	61	Murenje: Bheti-Arabha, Midhini, neSekaka,
\v	62	neNibhishani, neGuta reMunyu, neEni-Gedhi: Maguta matanhatu, pamwe nemisha yawo.
\p
\v	63	Asi vaJebhusi, vagari veJerusarema, vana vaJudha vaiva vasingagoni kuvadzingira kunze; naizvozvo vaJebhusi vakagara muJerusarema pamwe nevana vaJudha kusvika nhasi.
\c	16
\s	Nhaka yaEfuremu
\p
\v	1	Zvinokwakabuda mujenya wevana vaJosefa kubva paJoridhani paJeriko kusvika pamvura yeJeriko kumabvazuva,  kurenje uchikwira kubva paJeriko panyika yezvikomo yeBheteri;
\v	2	ndokubudakubva paBheteri kuenda kuRuzi, ndokupfuurira kumuganhu wevaArikiti kuAtaroti.
\v	3	Zvinowakaburukira nechekumavirazuva kumuganhu wevaJafireti kuenda kumuganhu weBheti-Horoni pazasi, uye kusvika kuGezeri; uye kubuda kwawo kwaiva pagungwa.
\v	4	Zvinovanakomana vaJosefa, Manase naEfuremu vakagara nhaka.
\p
\v	5	Zvinomuganhu wevana vaEfuremu zvichienderana nemhuri dzavo waiva  wakadai: Iwo muganhu wenhaka yavo kumabvazuva waiva Ataroti-Adhari kusvika Bheti-Horoni kumusoro.
\v	6	Zvinomuganhu wakabudira kugungwa paMikimetati kubva kumaodzanyemba; muganhu ndokudzokera kumabvazuva paTanati-Shiro, ndokupfuura napo kumabvazuva kuenda kuJanowa;
\v	7	zvinowakaburuka kubva paJanowa kuenda kuAtaroti nekuNahara, ndokugunzva Jeriko, ndokubudira paJoridhani.
\v	8	KubvapaTapua muganhu wakaenda kumavirazuva kurwizi Kana, uye kubuda kwawo kwaiva pagungwa. Iyi inhaka yerudzi rwevana vaEfuremu zvichienderana nemhuri dzavo.
\v	9	Uyemaguta aiva akakamurirwa vana vaEfuremu aiva pakati penhaka yevana vaManase, maguta ose nemisha yawo.
\v	10	Zvino havana kudzinga vaKenani vaigara paGezeri. Naizvozvo vaKenani vakagara pakati pevaEfuremu kusvika nhasi; asi vakava vabati vechibharo.
\c	17
\s	Nhaka yaManase
\p
\v	1	Kwakavawonemujenya werudzi rwaManase, nokuti waiva dangwe raJosefa,  waiva waMakiri dangwe raManase baba vaGiriyadhi, nokuti iye waiva munhu wehondo, naizvozvo wakava neGiriyadhi neBhashani.
\v	2	Kwaivawoneyevakasara vevanakomana vaManase zvichienderana nemhuri dzavo, yevana vaAbhiezeri, neyevana vaHereki, neyevana vaAsirieri, neyevana vaShekemu, neyevana vaHeferi, neyevana vaShemidha. Ava vana vanhurume vaManase mwanakomana waJosefa zvichienderana nemhuri dzavo.
\p
\v	3	AsiZerofehadhi mwanakomana waHeferi mwanakomana waGiriyadhi mwanakomana waMakiri mwanakomana waManase waiva asina vanakomana, asi vanasikana. Zvino awa mazita evanasikana vake: Mahira, naNowa, Hogira, Mirika, naTiriza.
\v	4	Zvinovakaswedera pamberi paEriazari mupristi nepamberi paJoshua mwanakomana waNuni nepamberi pemachinda vachiti: Jehovha wakaraira Mozisi kutipa nhaka pakati pehama dzedu. Zvino wakavapa zvichienderana nemurairo waJehovha nhaka pakati pehama dzababa vavo.
\v	5	Naizvozvokwakawira mijenya gumi kuna Manase, kunze kwenyika yeGiriyadhi neBhashani dziri mhiri kwaJoridhani.
\v	6	Nokutivanasikana vaManase vakagara nhaka pakati pevanakomana vake. Uye nyika yeGiriyadhi yaiva yevakasara vevanakomana vaManase.
\p
\v	7	Zvinomuganhu waManase waiva kubva paAsheri kuenda kuMikimetati riri pamberi peShekemu; muganhu ndokuenderera kurudyi, kusvika kuvagari veEni-Tapua.
\v	8	NyikayeTapua yakava kuna Manase; asi Tapua pamuganhu waManase yakava kuvana vaEfuremu.
\v	9	Zvinomuganhu wakaburukira kurwizi Kana nechekuchamhembe kwerwizi. Maguta awa ndeaEfuremu pakati pemaguta aManase. Uye muganhu waManase waiva kumaodzanyemba kwerwizi; uye kubuda kwawo kwaiva pagungwa.
\v	10	Kuchamhembe yaiva yaEfuremu, uye kumaodzanyemba yaiva yaManase; uye gungwa waiva muganhu wake; uye kuna Asheri vaisangana kumaodzanyemba, nekuna Isasikari kumabvazuva.
\v	11	Nokuti kuna Isasikari nekuna Asheri Manase waiva neBheti-Sheani nemisha yaro, neIbhireami nemisha yaro, nevagari veDhori nemisha yaro, nevagari veEndori nemisha yaro, nevagari veTaanaki nemisha yaro, nevagari veMegidho nemisha yaro: Nzvimbo nhatu dzezvikomo.
\v	12	Asi vana vaManase vaiva vasingagoni kudzinga panhaka yemaguta iwawo; asi vaKenani vaida kugara panyika iyo.
\v	13	Zvino zvakaitika vana vaIsraeri pavakava vane simba, kuti vakabatisa vaKenani chibharo, asi havana kuvadzinga zvachose.
\p
\v	14	Zvino vana vaJosefa vakataura naJoshua vachiti: Makatipirei mujenya umwe nemugove umwe kuva nhaka, zvandiri rudzi rukuru, Jehovha sezvaakandiropafadza kusvika pano?
\v	15	Joshua ndokuti kwavari: Kana uri rudzi rukuru, zvikwirire kudondo, unozvitemerapo panyika yevaPerezi neyevaRefaimu, kana gomo reEfuremu rakamanikana kwauri.
\v	16	Zvino vana vaJosefa vakati: Chikomo hachitikwaniri, uye vaKenani vose vanogara munyika yemupata vane ngoro dzematare, nevari paBheti-Sheani nemisha yaro, nevari mumupata weJezireeri.
\v	17	Zvino Joshua wakataura kune veimba yaJosefa, kuna Efuremu nekuna Manase achiti: Uri rudzi rukuru, uye une simba guru; haungavi nemujenya umwe chete;
\v	18	asi gomo richava rako, nokuti idondo, ucharitema; uye kubuda kwaro kuve kwako; nokuti uchadzinga vaKenani kunyange vane ngoro dzematare, kunyange vane simba.
\c	18
\s	Tabhenakeri inodzikwa paShiro
\p
\v	1	Zvinoungano yose yevana vaIsraeri yakaungana paShiro, ndokudzika tende rekusangana ipapo. Uye nyika yakaiswa pasi pamberi pavo.
\v	2	Zvinokwaiva kwasara pakati pevana vaIsraeri marudzi manomwe aiva asina kugoverwa nhaka yawo.
\v	3	ZvinoJoshua wakati kuvana vaIsraeri: Muchazengurira kusvika rinhi kupinda kugara nhaka yenyika Jehovha Mwari wemadzibaba enyu yaakakupai?
\v	4	Zvipeivarume vatatu parudzi, ndigovatuma, zvino vasimuke vafambe vapfuure nemunyika, vagoinyora zvichienderana nenhaka yavo, vagouya kwandiri.
\v	5	Zvinovachaiganhura kuva migove minomwe: Judha achagara pamuganhu wake kuchamhembe, uye veimba yaJosefa vachagara pamuganhu wavo kumaodzanyemba.
\v	6	Nemwimuchanyora nyika  muchiita migove minomwe, mugouisa pandiri pano, kuti ndikukandirei mujenya pano pamberi paJehovha Mwari wedu.
\v	7	NokutivaRevhi havana mugove pakati penyu; nokuti upristi hwaJehovha inhaka yavo. Zvino Gadhi naRubheni nehafu yerudzi rwaManase vakagamuchira nhaka yavo mhiri kwaJoridhani kumabvazuva, Mozisi muranda waJehovha yaakavapa.
\p
\v	8	Zvinovarume vakasimuka vakaenda. Joshua ndokuraira vaiva vaenda kunonyora nyika achiti: Endai, mupfuure nemunyika, muinyore, mugodzoka kwandiri, kuti ndikukandirei mujenya pano pamberi paJehovha paShiro.
\v	9	Zvinovarume vakaenda, ndokupfuura nemunyika, ndokuinyora nemaguta kuita migove minomwe mubhuku, ndokuuya kuna Joshua pamusasa paShiro.
\v	10	Zvino Joshua wakavakandira mujenya paShiro pamberi paJehovha; Joshua ndokugovera ipapo vana vaIsraeri nyika zvichienderana nezvikamu zvavo.
\s	Nhaka yaBhenjamini
\p
\v	11	Zvino mujenya werudzi rwevana vaBhenjamini wakakwira zvichienderana nemhuri dzavo; muganhu wemujenya wavo ndokubuda pakati pevana vaJudha nevana vaJosefa.
\v	12	Zvino muganhu wavo kurutivi rwekumaodzanyemba waiva kubva paJoridhani; muganhu ndokukwira kurutivi rweJeriko kumaodzanyemba, ndokukwira nemunyika yezvikomo nechekumavirazuva; nekubuda kwawo kwaiva parenje reBheti-Avheni.
\v	13	Muganhu ndokupfuura kubvapo kuenda kuRuzi, kurutivi rweRuzi nechekuchamhembe, rinova Bheteri; muganhu ndokuburukira kuAtaroti-Adhari pedo negomo riri kuchamhembe kweBheti-Horoni zasi.
\v	14	Muganhu ndokutevedza ndokumonereka kukona yegungwa nechekuchamhembe kubva pagomo riri pamberi peBheti-Horoni nechekuchamhembe; uye kubuda kwawo kwaiva paKiriati-Bhaari, rinova Kiriati-Jearimi, guta revana vaJudha; urwu rutivi rwemavirazuva.
\v	15	Uye rutivi rwechamhembe rwunobva pamugumo weKiriati-Jearimi; muganhu ndokubudira kuenda kumavirazuva, ndokubudira kutsime remvura yeNefitoa.
\v	16	Zvino muganhu wakaburukira kumugumo wegomo riri pamberi pemupata wemwanakomana waHinomi, uri mumupata wevaRefaimu kumaodzanyemba; ndokuburukira kumupata waHinomi kuenda kurutivi rwevaJebhusi nechekuchamhembe; ndokuburukira Eni-Rogeri;
\v	17	ndokumonereka kubva kumaodzanyemba, ndokubudira kuEni-Shemeshi, ndokubudira kuGeriroti riri mberi nemukwidza weAdhumimi; ndokuburukira kubwe raBhohani mwanakomana waRubheni;
\v	18	ndokupfuurira kurutivi rwakatarisana neArabha, nechekumaodzanyemba, ndokuburukira kuArabha.
\v	19	Zvino muganhu wakapfuurira kurutivi rweBheti-Hogira nechekumaodzanyemba; nekubuda kwemuganhu kwaiva panopinda gungwa munyika nechekumaodzanyemba kwegungwa remunyu, kumucheto wekuchamhembe waJoridhani; uyu muganhu wekuchamhembe.
\v	20	Zvino Joridhani ndirwo rwaiva muganhu wayo kurutivi rwekumabvazuva. Iyi inhaka yevana vaBhenjamini, nemiganhu yayo kupoteredza, zvichienderana nemhuri dzavo.
\p
\v	21	Zvino maguta erudzi rwevana vaBhenjamini zvichienderana nemhuri dzavo aiva Jeriko neBheti-Hogira neEmeki-Kezizi,
\v	22	neBheti-Arabha, neZemaraimi, neBheteri,
\v	23	neAvhimi, nePara, neOfura,
\v	24	neKefari-Amoni, neOfini, neGebha: Maguta gumi nemaviri nemisha yawo.
\v	25	Gibhiyoni, neRama, neBheeroti,
\v	26	neMizipe, neKefira, neMoza,
\v	27	neRekemi, neIripeeri, neTarara,
\v	28	neZera, Erefi, neJebhusi rinova Jerusarema, Gibhiyati, Kiriati: Maguta gumi nemana nemisha yawo. Iyi inhaka yevana vaBhenjamini zvichienderana nemhuri dzavo.
\c	19
\s	Nhaka yaSimioni
\p
\v	1	Zvinomujenya wechipiri wakabudira kuna Simioni, werudzi rwevana vaSimioni zvichienderana nemhuri dzavo. Zvino nhaka yavo yaiva pakati penhaka yevana vaJudha.
\v	2	Panhakayavo vaiva vane Bheeri-Shebha, neShebha, neMoradha,
\v	3	neHazari-Shuari,neBhara, neEzemi,
\v	4	neEritoradhi,neBheturi, neHorima,
\v	5	neZikiragi,neBheti-Marikabhoti, neHazari-Susa,
\v	6	neBheti-Rebhaoti,neSharuheni: Maguta gumi nematatu pamwe nemisha yawo.
\v	7	Aini,Rimoni, neEteri, neAshani: Maguta mana pamwe nemisha yawo.
\v	8	Nemishayose yakapoteredza maguta awa kusvika paBhaarati-Bheeri, Rama rechamhembe. Iyi inhaka yerudzi rwevana vaSimioni zvichienderana nemhuri dzavo.
\v	9	Nhakayevana vaSimioni yakabva pamugove wevana vaJudha, nokuti mugove wevana vaJudha waiva mukurusa kwavari; naizvozvo vana vaSimioni vakagara nhaka pakati penhaka yavo.
\s	Nhaka yaZebhuruni
\p
\v	10	Zvino mujenya wechitatu wakakwira kuvana vaZebhuruni zvichienderana nemhuri dzavo; uye muganhu wenhaka yavo wakasvika paSaridhi.
\v	11	Zvino muganhu wavo wakakwira kumavirazuva neMarara, ndokutevedza paDhabhesheti, ndokutevedza parwizi rwuri pamberi peJokineamu;
\v	12	ndokudzoka kubva paSaridhi nechekumabvazuva kwakananga kunobuda zuva, kusvika kumuganhu weKisiroti-Tabhori, ndokubuda kuenda kuDhabherati, ndokukwira kuJafia;
\v	13	zvino kubva ipapo wakapfuura nechekumabvazuva kwakatarisa kunobuda zuva kuenda kuGati-Heferi paEti-Kazini, ndokubuda paRimoni-Metoari paNea.
\v	14	Zvino muganhu wakaripoteredza kumaodzanyemba kuenda kuHanatoni; uye kubuda kwawo kwaiva pamupata weJifita-Eri.
\v	15	Uye Katati neNaharari neShimironi neIdhara neBheterehemu: Maguta gumi nemaviri pamwe nemisha yawo.
\v	16	Iyi inhaka yevana vaZebhuruni, zvichienderana nemhuri dzavo, maguta awa pamwe nemisha yawo.
\s	Nhaka yaIsasikari
\p
\v	17	Mujenya wechina wakabudira kuna Isasikari, wevana vaIsasikari zvichienderana nemhuri dzavo.
\v	18	Zvino muganhu wavo waiva kuJezireeri, neKesuroti, neShunemi,
\v	19	neHafaraimi, neShioni, neAnaharati,
\v	20	neRabhiti, neKishioni, neEbhesi,
\v	21	neRemeti, neEni-Ganimi, neEni-Hadha, neBheti-Pazezi.
\v	22	Muganhu ndokutevedza paTabhori neShahazuma neBheti-Shemeshi; uye kubuda kwemuganhu wavo kwaiva paJoridhani: Maguta gumi nematanhatu pamwe nemisha yawo.
\v	23	Iyi inhaka yerudzi rwevana vaIsasikari zvichienderana nemhuri dzavo, maguta pamwe nemisha yawo.
\s	Nhaka yaAsheri
\p
\v	24	Mujenya wechishanu wakabudira kurudzi rwevana vaAsheri zvichienderana nemhuri dzavo.
\v	25	Zvino muganhu wavo waiva Herikati, neHari, neBheteni, neAkishafi,
\v	26	neAramereki, neAmadhi, neMishiari; ndokutevedza paKarimeri kumavirazuva, uye paShihori-Ribhinati;
\v	27	ndokudzokera kunobuda zuva kuBheti-Dhagoni, ndokusvika kuZebhuruni, nekumupata weJifita-Eri kwakananga kumaodzanyemba paBheti-Emeki neNeiyeri, nekubudira kuKabhuri kuruboshwe,
\v	28	neEbhuroni, neRehobhi, neHamoni, neKana, kusvika paSidhoni guru.
\v	29	Zvino muganhu wakadzokera kuRama, nekuguta rakashoshewa reTire; muganhu ndokudzokera kuHosa, uye kubuda kwawo kwaiva pagungwa, uchibva padunhu kuenda paAkizibhi;
\v	30	uye Uma neAfeki neRehobhi: Maguta makumi maviri nemaviri pamwe nemisha yawo.
\v	31	Iyi inhaka yerudzi rwevana vaAsheri zvichienderana nemhuri dzavo, maguta awa pamwe nemisha yawo.
\s	Nhaka yaNafutari
\p
\v	32	Mujenya wechitanhatu wakabudira kuvana vaNafutari, kuvana vaNafutari zvichienderana nemhuri dzavo.
\v	33	Zvino muganhu wavo waiva kubva paHerefi, kubva pamuouki paZaananimi, neAdhami-Nekebhi, neJabhuneeri, kusvika paRakumi; uye kubuda kwawo kwaiva paJoridhani.
\v	34	Zvino muganhu wakadzoka kumavirazuva, kuenda kuAzinoti-Tabhori; ndokubuda ipapo kuenda Hukoki; ndokutevedza kuZebhuruni kuchamhembe, ndokutevedza kuAsheri kumavirazuva, nekuJudha paJoridhani kunobuda zuva.
\v	35	Zvino maguta akashoshewa  aiva Zidhimu, Zera, neHamati, Rakati, neKinereti,
\v	36	neAdhama, neRama, neHazori,
\v	37	neKedheshi, neEdhirei, neEni-Hazori,
\v	38	neIroni, neMigadhari-Eri, Horemu, neBheti-Anati, neBheti-Shemeshi: Maguta gumi nemapfumbamwe pamwe nemisha yawo.
\v	39	Iyi inhaka yerudzi rwevana vaNafutari zvichienderana nemhuri dzavo, maguta nemisha yawo.
\s	Nhaka yaDhani
\p
\v	40	Mujenya wechinomwe wakabudira kurudzi rwevana vaDhani zvichienderana nemhuri dzavo.
\v	41	Zvino muganhu wenhaka yavo waiva Zora, neEshitaori, neIri-Shemeshi,
\v	42	neShaarabhini, neAjaroni, neJitira,
\v	43	neEroni, neTimuna, neEkironi,
\v	44	neEriteke, neGibhetoni, neBhaarati,
\v	45	neJehudhi, neBhene-Bheraki, neGati-Rimoni,
\v	46	neMe-Jarikoni, neRakoni, nemuganhu wakatarisana neJopa.
\v	47	Asi muganhu wevana vaDhani wakabuda  uri mudikisa kwavari; naizvozvo vana vaDhani vakasimuka ndokurwa neReshemi, varitapa, vakarirova nekwakapinza kwemunondo, ndokurigara nhaka, ndokugaramo; ndokutumidza Reshemi Dhani, nezita raDhani baba vavo.
\v	48	Iyi inhaka yerudzi rwevana vaDhani zvichienderana nemhuri dzavo, maguta awa pamwe nemisha yawo.
\s	Joshua anopiwa Timunati-Sera
\p
\v	49	Naizvozvo vakapedza kugara nhaka yenyika zvichienderana nemiganhu yayo; vana vaIsraeri vakapa Joshua mwanakomana waNuni nhaka pakati pavo.
\v	50	Maererano nekuraira kwaJehovha vakamupa guta raakakumbira, Timunati-Sera, panyika yezvikomo yaEfuremu; ndokuvaka guta, ndokugaramo.
\p
\v	51	Idzi inhaka Eriazari mupristi naJoshua mwanakomana waNuni nemisoro yemadzibaba emarudzi evana vaIsraeri dzavakagova kuva nhaka nemujenya paShiro pamberi paJehovha pamukova wetende rekusangana. Naizvozvo vakapedza kugovera nyika.
\c	2
\s	Joshua anotuma vanhu vaviri kundoshora Kenani
\p
\v	1	ZvinoJoshua, mwanakomana waNuni, wakatuma kubva kuShitimi varume vaviri kuva vashori pachivande achiti: Endai munoona nyika neJeriko. Zvino vakaenda, ndokusvikira mumba memukadzi chifeve, uye zita racho  raiva Rakabhi, ndokurarapo.
\v	2	Zvinozvakaudzwa mambo weJeriko zvichinzi: Tarirai, kwapinda pano usiku huno varume vevana vaIsraeri kuzoshora nyika.
\v	3	Zvinomambo weJeriko wakatuma kuna Rakabhi achiti: Budisa varume ava vakasvika kwauri, vakapinda mumba mako, nokuti vauya kuzoshora nyika yose.
\v	4	Asimukadzi wakatora varume ava vaviri ndokuvaviga ndokureva seizvi: Varume vakasvika kwandiri, asi ndaiva ndisingazivi kwavanobva.
\v	5	Zvinozvaitika pakuvharwa kwesuwo, kwasviba, varume ndokubuda; handizivi kwakaenda varume; vateverei nekukurumidza, nokuti muchavabata.
\v	6	Asiiye waiva avakwidza padenga, ndokuvaviga nemajanga emasosovori aiva akawaridzirwa iye padenga.
\v	7	Zvinovarume vakavateverera nenzira yeJoridhani kusvika kumazambuko. Zvino vakapfiga suwo pavakangobuda vakavateverera.
\p
\v	8	Zvinovasati varara iye wakakwira kwavari pamusoro pedenga.
\v	9	Ndokutikuvarume: Ndinoziva kuti Jehovha wakakupai nyika, uye kuti kutyisa kwenyu kwakawira pamusoro pedu, uye kuti vagari vose venyika vanonyunguduka nekuda kwenyu.
\v	10	Nokuti takanzwa kuti Jehovha wakapwisa mvura yeGungwa Dzvuku pamberi penyu pakubuda kwenyu muEgipita, nezvamakaitira madzimambo maviri evaAmori, vaiva mhiri kwaJoridhani, kuna Sihoni nekuna Ogi, vamakanyangarisa.
\v	11	Patakangonzwa  izvi moyo wedu wakanyunguduka, uye hakuna kusarazve kushinga pamunhu nekuda kwenyu. Nokuti Jehovha Mwari wenyu ndiMwari kumatenga kumusoro uye panyika pasi.
\v	12	Naizvozvo ikozvino, ndipikirei henyu naJehovha, zvandakakuitirai tsitsi, nemwiwo muchaitira imba yababa vangu tsitsi, uye mundipe chiratidzo chakavimbika,
\v	13	kuti muchengete baba vangu vari vapenyu namai vangu nehanzvadzi dzangu nemadzikoma nevanin'ina vangu, nezvose zvavanazvo, kuti mununure upenyu hwedu parufu.
\v	14	Zvino varume vakati kwaari: Mweya wedu ngaufe pachinzvimbo chenyu, kana mukasabudisa pachena nyaya yedu iyi. Uye zvichaitika kuti Jehovha paanenge atipa nyika, tichakuitira tsitsi nechokwadi.
\p
\v	15	Zvino wakavaburusa netambo nepahwindo, nokuti imba yake yaiva pamusoro perusvingo rweguta, uye waigara pamusoro perusvingo.
\v	16	Zvino wakati kwavari: Endai kugomo, zvimwe vatevereri vangasangana nemwi, mugozvivigako mazuva matatu, kusvika vatevereri vadzoka; zvino pashure mungaenda nenzira yenyu.
\v	17	Zvino varume vakati kwaari: Isu tichava vasina mhosva pamhiko yako iyi yawatipikisa.
\v	18	Tarira, kana tasvika munyika, uchasungira tambo yerushinda rutsvuku iyi pahwindo pawakatiburusa napo; nababa vako namai vako nehanzvadzi dzako nevose veimba yababa vako uvaunganidzire kwauri mumba.
\v	19	Zvino zvichaitika, ani nani achabuda kunze kwemikova yeimba yako, ropa rake richava pamusoro pemusoro wake, asi isu tichava vasina mhosva; uye ani nani anewe mumba, ropa rake richava pamusoro pemusoro wedu, kana ruoko rwukava pamusoro pake.
\v	20	Asi kana ukabudisa pachena nyaya yedu iyi, isu tichava vasina mhosva nemhiko yako yawakatipikisa.
\v	21	Iye ndokuti: Zvichienderana nemashoko enyu, ngazvive saizvozvo. Zvino wakavaendesa vakaenda, iye ndokusungira tambo tsvuku pahwindo.
\v	22	Zvino vakaenda ndokusvika kugomo ndokugarako mazuva matatu kusvika vatevereri vadzoka; nokuti vatevereri vakavatsvaka panzira iyo yose, asi havana kuvawana.
\p
\v	23	Naizvozvo varume ava vaviri vakadzoka vachiburuka mugomo, ndokuyambuka ndokusvika kuna Joshua mwanakomana waNuni; ndokumuudza zvose zvavaiva vaitirwa.
\v	24	Zvino vakati kuna Joshua: Zvirokwazvo Jehovha wakakumikidza nyika yose mumaoko edu; uyewo vagari vose venyika iyo vanyunguduka pamberi pedu.
\c	20
\s	Maguta matanhatu eutiziro
\p
\v	1	ZvinoJehovha wakataura kuna Joshua achiti:
\v	2	Taurakuvana vaIsraeri uti: Zvimisirei maguta eutiziro andakareva kwamuri neruoko rwaMozisi.
\v	3	Kutimuurayi anouraya munhu asiri maune asingazivi atizireko. Zvino achava kwamuri utiziro pamutsivi weropa.
\v	4	Kanaachitizira kune rimwe remaguta ayo, achamira pamukova wesuwo reguta, uye achareva nyaya yake munzeve dzevakuru veguta iro; zvino vachamugamuchira kwavari muguta ndokumupa nzvimbo kuti agare navo.
\v	5	Zvinokana mutsivi weropa akamudzingirira, havangapi muurayi muruoko rwake, nokuti wakarova wekwake asingazivi, asina kumuvenga zuro  namarimwezuro.
\v	6	Zvinoachagara muguta iro kusvika amira pamberi peungano kutongwa, kusvika pakufa kwemupristi mukuru achavapo mumazuva iwayo; ipapo muurayi achadzoka auye kuguta rake nekuimba yake, kuguta kwaakatiza achibva.
\p
\v	7	Zvinovakanatsa Kedheshi muGarirea panyika yezvikomo yaNafutari, neShekemu panyika yezvikomo yaEfuremu, neKiriyati-Aribha rinova Hebhuroni panyika yezvikomo yaJudha.
\v	8	NemhirikwaJoridhani paJeriko kumabvazuva vakapa Bhezeri murenje pabani kubva kurudzi rwaRubheni, neRamoti muGiriyadhi kubva kurudzi rwaGadhi, neGorani muBhashani kubva kurudzi rwaManase.
\v	9	Awaaiva maguta akamisirwa vana vose vaIsraeri nemutorwa agere pakati pavo semweni, kuti ani nani anouraya munhu asiri maune atizireko, kuti arege kufa neruoko rwemutsivi weropa, kusvika amira pamberi peungano.
\c	21
\s	VaRevhi vanopiwa maguta avo
\p
\v	1	Zvinokwakaswedera misoro yemadzibaba evaRevhi kuna Eriazari mupristi, nekuna Joshua mwanakomana waNuni, nekumisoro yemadzibaba emarudzi evana vaIsraeri.
\v	2	Ndokutaurakwavari paShiro panyika yeKenani vachiti: Jehovha wakaraira neruoko rwaMozisi kutipa maguta ekugara, nemafuro awo emombe dzedu.
\v	3	VanavaIsraeri ndokupa vaRevhi panhaka yavo maguta awa nemafuro awo, zvichienderana nemurairo waJehovha.
\v	4	Zvinomujenya wakabudira mhuri dzevaKohati; vana vaAroni mupristi vaibva pavaRevhi, parudzi rwaJudha neparudzi rwaSimioni neparudzi rwaBhenjamini, nemujenya ndokuva nemaguta gumi nematatu.
\v	5	Zvinovana vakasara vaKohati pamhuri yerudzi rwaEfuremu neparudzi rwaDhani nepahafu yerudzi rwaManase nemujenya vakava nemaguta gumi.
\v	6	NevanavaGerishoni pamhuri yerudzi rwaIsasikari neparudzi rwaAsheri neparudzi rwaNafutari nepahafu yerudzi rwaManase muBhashani nemujenya vakava nemaguta gumi nematatu.
\v	7	VanavaMerari nemhuri dzavo parudzi rwaRubheni neparudzi rwaGadhi neparudzi rwaZebhuruni vakava nemaguta gumi nemaviri.
\v	8	Zvinovana vaIsraeri vakapa vaRevhi maguta awa nemafuro awo nemujenya, Jehovha sezvaakaraira neruoko rwaMozisi.
\p
\v	9	Zvinovakapa parudzi rwevana vaJudha neparudzi rwevana vaSimioni maguta awa arehwa nezita.
\v	10	Aiva evana vaAroni kubva kumhuri dzevaKohati pavana vaRevhi; nokuti vakava nemujenya wekutanga.
\v	11	Zvino vakavapa Kiriyati-Aribha, baba vaAnaki, rinova Hebhuroni, panyika yezvikomo yaJudha, nemafuro aro akaripoteredza.
\v	12	Asi munda weguta nemisha yaro vakapa kuna Karebhu mwanakomana waJefune kuva zvake.
\p
\v	13	Naizvozvo vakapa vana vaAroni mupristi guta reutiziro remuurayi, Hebhuroni pamwe nemafuro aro, uye Ribhina pamwe nemafuro aro,
\v	14	neJatiri pamwe nemafuro aro, neEshitemowa pamwe nemafuro aro,
\v	15	neHoroni pamwe nemafuro aro, neDhebhiri pamwe nemafuro aro,
\v	16	neAini pamwe nemafuro aro, neJuta pamwe nemafuro aro, Bheti-Shemeshi pamwe nemafuro aro: Maguta mapfumbamwe pamarudzi iwawo maviri.
\v	17	Neparudzi rwaBhenjamini: Gibhiyoni pamwe nemafuro aro, Gebha pamwe nemafuro aro,
\v	18	Anatoti pamwe nemafuro aro, neArinoni pamwe nemafuro aro: Maguta mana.
\v	19	Maguta ose evana vaAroni vapristi aiva maguta gumi nematatu pamwe nemafuro awo.
\p
\v	20	Nemhuri dzevana vaKohati, vaRevhi vakasara pavana vaKohati, vakava nemaguta emujenya wavo parudzi rwaEfuremu.
\v	21	Zvino vakavapa guta rekutizira muurayi, Shekemu pamwe nemafuro aro panyika yezvikomo yaEfuremu, neGezeri pamwe nemafuro aro,
\v	22	neKibhizaimi pamwe nemafuro aro, neBheti-Horoni pamwe nemafuro aro: Maguta mana.
\v	23	Neparudzi rwaDhani: Eriteke pamwe nemafuro aro, Gibhetoni pamwe nemafuro aro,
\v	24	Ajaroni pamwe nemafuro aro, Gati-Rimoni pamwe nemafuro aro: Maguta mana.
\v	25	Nepahafu yerudzi rwaManase: Tahanaki pamwe nemafuro aro, neGati-Rimoni pamwe nemafuro aro: Maguta maviri.
\v	26	Maguta ose emhuri dzevana vaKohati vakasara aiva gumi pamwe nemafuro awo.
\p
\v	27	Zvino kuvana vaGerishoni, vemhuri dzevaRevhi, pahafu yerudzi rwaManase: Guta rekutizira muurayi, Gorani paBhashani pamwe nemafuro aro, neBheeshitera pamwe nemafuro aro: Maguta maviri.
\v	28	Neparudzi rwaIsasikari: Kishioni pamwe nemafuro aro, Dhabherati pamwe nemafuro aro,
\v	29	Jarimuti pamwe nemafuro aro, Eni-Ganimi pamwe nemafuro aro: Maguta mana.
\v	30	Neparudzi rwaAsheri: Mishari pamwe nemafuro aro, Abhidhoni pamwe nemafuro aro,
\v	31	Herikati pamwe nemafuro aro, neRehobhi pamwe nemafuro aro: Maguta mana.
\v	32	Neparudzi rwaNafutari: Guta rekutizira muurayi, Kedheshi muGarirea pamwe nemafuro aro, neHamoti-Dhori pamwe nemafuro aro, neKaritani pamwe nemafuro aro: Maguta matatu.
\v	33	Maguta ose evaGerishoni nemhuri dzavo aiva maguta gumi nematatu pamwe nemafuro awo.
\p
\v	34	Zvino mhuri dzevana vaMerari, vaRevhi vakasara, parudzi rwaZebhuruni vakava neJokineamu pamwe nemafuro aro, Karita pamwe nemafuro aro,
\v	35	Dhimuna pamwe nemafuro aro, Naharari pamwe nemafuro aro: Maguta mana.
\v	36	Neparudzi rwaRubheni: Bhezeri pamwe nemafuro aro, neJahazi pamwe nemafuro aro,
\v	37	Kedhemoti pamwe nemafuro aro, neMefaati pamwe nemafuro aro: Maguta mana.
\v	38	Neparudzi rwaGadhi: Guta rekutizira muurayi, Ramoti muGiriyadhi pamwe nemafuro aro, neMahanayimu pamwe nemafuro aro,
\v	39	Heshibhoni pamwe nemafuro aro, Jazeri pamwe nemafuro aro: Maguta ose aiva mana.
\v	40	Maguta ose aiva evana vaMerari, nemhuri dzavo, vakasara vemhuri dzevaRevhi; uye mujenya wavo waiva maguta gumi nemaviri.
\p
\v	41	Maguta ose evaRevhi pakati penhaka yevana vaIsraeri aiva maguta makumi mana nemasere pamwe nemafuro awo.
\v	42	Maguta awa rimwe nerimwe raiva pamwe nemafuro aro kuripoteredza; ndizvo  zvaiva  zvakaita maguta iwawo ose.
\p
\v	43	Jehovha ndokupa vaIsraeri nyika yose yaaiva apika kupa kumadzibaba avo; ivo ndokuigara nhaka, ndokugaramo.
\v	44	Jehovha ndokuvapa zororo kumativi ose, maererano nekupika kwake kose kumadzibaba avo; uye hakuna kumira munhu pamberi pavo kuvavengi vavo vese; Jehovha wakapa vavengi vavo vose muruoko rwavo.
\v	45	Hakuna kukona chinhu pazvinhu zvose zvakanaka Jehovha zvaakataura kuimba yaIsraeri; zvose zvakaitika.
\c	22
\s	VaRubheni nevaGadhi nehafu yerudzi rwaManase vanoenda kunyika yavo
\p
\v	1	IpapoJoshua wakadana VaRubheni nevaGadhi nehafu yerudzi rwaManase,
\v	2	ndokutikwavari: Imwi makachengeta zvose Mozisi muranda waJehovha zvaakakurairai, nekuteerera kuinzwi rangu pane zvose zvandakakurairai.
\v	3	Hamunakusiya hama dzenyu mazuva awa mazhinji kusvika nhasi, asi makachengeta faniro yemurairo waJehovha Mwari wenyu.
\v	4	Zvinoikozvino Jehovha Mwari wenyu wapa hama yenyu zororo, sezvaakataura kwavari; naizvozvo ikozvino dzokai imwi muende kumatende enyu kunyika yenhaka yenyu, Mozisi muranda waJehovha yaakakupai mhiri kwaJoridhani.
\v	5	Asichenjerai kwazvo kuita murairo nemutemo Mozisi muranda waJehovha waakakurairai, kuda Jehovha Mwari wenyu, nekufamba munzira dzake dzose, nekuchengeta mirairo yake, nekunamatira kwaari, nekumushumira nemoyo yenyu yose uye nemweya yeupenyu yenyu yose.
\v	6	ZvinoJoshua wakavaropafadza ndokuvaendesa; zvino vakaenda kumatende avo.
\v	7	Zvinokuhafu yerudzi rwaManase Mozisi waiva apa  nzvimbo muBhashani; asi kune  imwe hafu yayo Joshua wakapa  nzvimbo pamwe nehama dzavo mhiri kwaJoridhani nechekumavirazuva. Uyewo Joshua paakavaendesa kuenda kumatende avo, wakavaropafadza.
\v	8	Zvinowakataura kwavari achiti: Dzokerai nefuma zhinji kumatende enyu, uye pamwe nemombe zhinji kwazvo, pamwe nesirivha, uye pamwe negoridhe, uye pamwe nendarira, uye pamwe nematare, uye pamwe nenguvo zhinji kwazvo; govanai nehama dzenyu zvakapambiwa zvevavengi venyu.
\p
\v	9	Zvinovana vaRubheni nevana vaGadhi nehafu yerudzi rwaManase vakadzoka, ndokubva pavana vaIsraeri paShiro iri munyika yeKenani kuenda kunyika yeGiriyadhi, kunyika yenhaka yavo mavakaitwa vagari venhaka zvichienderana nemurairo waJehovha neruoko rwaMozisi.
\v	10	Vakati vasvika pamiganhu yaJoridhani iri munyika yeKenani, vana vaRubheni nevana vaGadhi nehafu yerudzi rwaManase vakavakapo aritari paJoridhani, aritari huru pakuona.
\p
\v	11	Zvino vana vaIsraeri vakanzwa kuchinzi: Tarirai, vana vaRubheni nevana vaGadhi nehafu yerudzi rwaManase vavaka aritari pakatarisana nenyika yeKenani, pamiganhu yeJoridhani, kurutivi rwevana vaIsraeri.
\p
\v	12	Vana vaIsraeri vakati vachinzwa, ungano yose yevana vaIsraeri yakaunganira paShiro kukwira kwavari kuhondo.
\v	13	Zvino vana vaIsraeri vakatuma kuvana vaRubheni uye kuvana vaGadhi uye kuhafu yerudzi rwaManase panyika yeGiriyadhi, Pinehasi mwanakomana waEriazari mupristi,
\v	14	nemachinda gumi naye, muchinda umwe paimba imwe neimwe yababa kubva pamarudzi ose aIsraeri; umwe neumwe wavo ari musoro weimba yemadzibaba avo pazvuru zvaIsraeri.
\p
\v	15	Ivo vakasvika kuvana vaRubheni nekuvana vaGadhi nekuhafu yerudzi rwaManase kunyika yeGiriyadhi, ndokutaura navo vachiti:
\v	16	Ndizvo zvinoreva ungano yose yaJehovha: Chii kudarika uku kwamakadarikira Mwari waIsraeri, muchitsauka nhasi pakutevera Jehovha, pakuzvivakira aritari, kuti mupandukire Jehovha nhasi?
\v	17	Ko kuipa kwaPeori kudikisa kwatiri here, kwatisati tacheneswa kwakuri kusvika nhasi, kunyange pakava nedambudziko pakati peungano yaJehovha,
\v	18	kuti imwi mutsauke nhasi pakutevera Jehovha? Kuchati kana imwi muchipandukira Jehovha nhasi, mangwana achatsamwira ungano yose yaIsraeri.
\v	19	Asi zvirokwazvo kana nyika yenhaka yenyu isina kuchena, imwi yambukirai kunyika yenhaka yaJehovha, pagere tabhenakeri yaJehovha, muzviwanire nhaka pakati pedu; asi musapandukira Jehovha uye musatipandukira pakuzvivakira aritari kunze kwearitari yaJehovha Mwari wedu.
\v	20	Akani mwanakomana waZera haana kudarika here nekudarika pachinhu chakayereswa, kutsamwa kukava paungano yose yaIsraeri? Uye murume uyu haana kufa ari ega pakudarika kwake.
\p
\v	21	Ipapo vana vaRubheni nevana vaGadhi nehafu yerudzi rwaManase vakapindura ndokuti kumisoro yezvuru zvaIsraeri:
\v	22	Mwari wevamwari, Jehovha Mwari wevamwari, Jehovha ndiye anoziva, naIsraeri ngaazive, kana kwaiva pakupanduka uye kana nekutsauka kuna Jehovha, musatiponesa nhasi,
\v	23	kuti takazvivakira aritari, kutsauka pakutevera Jehovha; kana kuti takapa pamusoro payo chipo chinopiswa kana chipo chechidyiwa, kana kuita pamusoro payo zvipo zvekuyananisa, Jehovha amene ngaatsvake.
\v	24	Asi kana tisina kuita chinhu ichi nekuchenjerera nyaya, tichiti: Mangwana vana venyu vachataura nevana vedu vachiti: Munei naJehovha Mwari waIsraeri?
\v	25	Nokuti Jehovha wakaita Joridhani muganhu pakati pedu nemwi, imwi vana vaRubheni nevana vaGadhi; hamuna mugove pana Jehovha. Saizvozvo vana venyu vangaregesa vana vedu, kuti vasatya Jehovha.
\v	26	Saka takati: Ngatizvigadzire ikozvino kuvaka aritari, isiri yezvipo zvinopiswa, uye isiri yekubaira;
\v	27	asi chive chapupu pakati pedu nemwi nezvizvarwa zvedu shure kwedu kuti tishumire shumiro yaJehovha pamberi pake nezvipo zvinopiswa zvedu, uye nezvibairo zvedu, uye nezvipo zvekuyananisa zvedu, kuti vana venyu vasati kuvana vedu mangwana: Hamuna mugove kuna Jehovha.
\v	28	Zvino takati: Zvichati pavachataura kwatiri nekuzvizvarwa zvedu mangwana, kuti tichati: Onai mufananidzo wearitari yaJehovha madzibaba edu yavakaita, isiri yezvipo zvinopiswa kana yechibairo; asi ive chapupu pakati pedu nemwi.
\v	29	Ngazvive kure nesu kuti tipandukire Jehovha, nekutsauka nhasi pakutevera Jehovha, kuvaka aritari yezvipo zvinopiswa, yezvipo zvechidyiwa, neyechibairo, kunze kwearitari yaJehovha Mwari wedu iri pamberi petabhenakeri yake.
\p
\v	30	Pinehasi mupristi nemachinda eungano nemisoro yezvuru zvaIsraeri vaiva naye pavakanzwa mashoko vana vaRubheni nevana vaGadhi nevana vaManase avakataura, zvakava zvakanaka pameso avo.
\v	31	Zvino Pinehasi mwanakomana waEriazari mupristi wakati kuvana vaRubheni nekuvana vaGadhi nekuvana vaManase: Nhasi tinoziva kuti Jehovha ari pakati pedu, nokuti hamuna kudarika chitadzo ichi kuna Jehovha; ikozvino makasunungura vana vaIsraeri paruoko rwaJehovha.
\p
\v	32	Zvino Pinehasi mwanakomana waEriazari mupristi nemachinda vakadzoka kubva kuvana vaRubheni nekuvana vaGadhi panyika yeGiriyadhi vachienda kunyika yeKenani kuvana vaIsraeri, ndokuvadzosera shoko.
\v	33	Zvino chinhu  ichi chakava chakanaka pameso evana vaIsraeri; vana vaIsraeri ndokurumbidza Mwari; uye havana kutaura  zvekukwira kwavari kuhondo, kuparadza nyika maiva mugere vana vaRubheni nevana vaGadhi.
\v	34	Zvino vana vaRubheni nevana vaGadhi vakatumidza aritari kuti: Uchapupu pakati pedu, kuti Jehovha ndiMwari.
\c	23
\s	Joshua anonyevera vanhu
\p
\v	1	Zvinozvakaitika shure kwemazuva mazhinji, shure kwekunge Jehovha azorodza Israeri pavavengi vavo vose kumativi ose, naJoshua akwegura ava nemakore mazhinji,
\v	2	Joshuandokudana Israeri wose, vakuru vavo, nemisoro yavo, nevatongi vavo, nevabati vavo, ndokuti kwavari: Ini ndakwegura, ndava nemakore mazhinji.
\v	3	Uyeimwi makaona zvose Jehovha Mwari wenyu zvaakaitira ndudzi idzi dzose nekuda kwenyu; nokuti Jehovha Mwari wenyu ndiye wakakurwirai.
\v	4	Onai,ndakakugoverai nemujenya marudzi awa asara, kuva nhaka yemarudzi enyu, kubva paJoridhani pamwe nemarudzi ose andakagura, negungwa guru kunovira zuva.
\v	5	ZvinoJehovha Mwari wenyu ndiye achaadzinga pamberi penyu, nekuadzinga panhaka pamberi penyu; uye muchagara nhaka yenyika yawo, Jehovha Mwari wenyu sezvaakataura kwamuri.
\v	6	Naizvozvosimbai kwazvo muchengete nekuita zvose zvakanyorwa mubhuku remurairo waMozisi, kuti musatsauka pauri kuenda kurudyi kana kuruboshwe;
\v	7	kutimusapinda pakati paawa marudzi, awa akasara pamwe nemwi; uye musareva zita revamwari vavo, uye musapika  navo, uye musavashumira, uye musavafugamira;
\v	8	asinamatirai kuna Jehovha Mwari wenyu, sezvamakaita kusvika nhasi.
\v	9	NokutiJehovha wakadzinga kubva pamberi penyu marudzi makuru uye ane simba; asi imwi, hakuna munhu wakamira pamberi penyu kusvika nhasi.
\v	10	Munhu umwe wenyu achadzinga churu, nokuti Jehovha Mwari wenyu ndiye anokurwirai, sezvaakataura kwamuri.
\v	11	Naizvozvo zvichenjererei kwazvo kuti mude Jehovha Mwari wenyu.
\v	12	Nokuti kana mukatongodzokera, mukanamatira kumusiiwa wemarudzi awa, iwo akasara pakati penyu, uye mukawanana navo, ndokupinda kwavari, naivo kwamuri,
\v	13	muzive zvirokwazvo kuti Jehovha Mwari wenyu haangaendereri kudzinga panhaka marudzi awa kubva pamberi penyu; asi vachava musungo neriva kwamuri, netyava kunhivi dzenyu, neminzwa pameso enyu, kusvika mapera panyika iyi yakanaka Jehovha Mwari wenyu yaakakupai.
\v	14	Zvino tarirai, nhasi ndinoenda nenzira yenyika yese; zvino imwi munoziva mumoyo yenyu yose nemumweya yeupenyu yenyu yose, kuti hapana chinhu chimwe chakakona pazvinhu zvose zvakanaka Jehovha Mwari wenyu zvaakataura pamusoro penyu; zvose zvakaitika kwamuri; hapana chinhu chimwe chakakona pazviri.
\v	15	Naizvozvo zvichaitika, sezvinhu zvose zvakanaka Jehovha Mwari wenyu zvaakataura kwamuri zvakakuwirai, naizvozvo Jehovha achakuwisirai zvose zvinhu zvakaipa, kusvika akuparadzai kubva panyika iyi yakanaka Jehovha Mwari wenyu yaanokupai.
\v	16	Kana madarika sungano yaJehovha Mwari wenyu yaakakurairai, ndokuenda ndokushumira vamwe vamwari, ndokufugama pamberi pavo, ipapo kutsamwa kwaJehovha kuchakupfutirai, uye muchaparara nekukurumidza kubva panyika iyo yakanaka yaakapa kwamuri.
\c	24
\s	Mashoko ekupedzisira aJoshua, nekutenda kwevanhu
\p
\v	1	ZvinoJoshua wakaunganidza marudzi ose aIsraeri paShekemu, ndokudana vakuru vaIsraeri, nemisoro yavo, nevatongi vavo, nevatariri vavo; ndokuzvimisa pamberi paMwari.
\v	2	Joshuandokuti kuvanhu vese: Anoreva saizvozvi Jehovha Mwari waIsraeri: Madzibaba enyu akagara kare mhiri kwerwizi: Tera baba vaAbhurahama nababa vaNahori, uye vaishumira vamwe vamwari.
\v	3	Zvinondakatora baba venyu Abhurahama kubva mhiri kwerwizi, ndikamufambisa kugura nyika yose yeKenani, ndokuwanza mbeu yake, ndokumupa Isaka.
\v	4	Zvinondakapa kuna Isaka Jakove naEsau; uye kuna Esau ndakapa gomo reSeiri kurigara nhaka; asi Jakove nevana vake vakaburukira kuEgipita.
\v	5	NdakatumawoMozisi naAroni, ndokutambudza Egipita, zvichienderana nezvandakaita pakati payo; uye pashure ndakakubudisai.
\v	6	Zvinondakabudisa madzibaba enyu paEgipita, zvino makasvika pagungwa; vaEgipita ndokudzingirira kutevera madzibaba enyu vane ngoro uye vatasvi vemabhiza kusvika paGungwa Dzvuku.
\v	7	Pavakachemakuna Jehovha, wakaisa rima pakati penyu nevaEgipita, ndokuuisa gungwa pamusoro pavo, ndokuvafukidza; uye meso enyu akaona zvandakaita muEgipita. Uye makagara murenje mazuva mazhinji.
\v	8	Zvinondakakuunzai munyika yevaAmori vaigara mhiri kwaJoridhani; ivo ndokurwa nemwi, uye ndakavaisa muruoko rwenyu, kuti mugare nhaka yenyika yavo; zvino ndakavaparadza kubva pamberi penyu.
\v	9	ZvinoBharaki mwanakomana waZipori mambo waMoabhu wakasimuka ndokurwa naIsraeri, ndokutuma  nhume ndokudana Bharamu, mwanakomana waBheori, kuti akutukei.
\v	10	Asi ini handina kuda kuteerera Bharamu; naizvozvo wakaramba achingokuropafadzai; zvino ndakakusunungurai paruoko rwake.
\v	11	Zvino makayambuka Joridhani ndokusvika paJeriko; varidzi veJeriko ndokukurwisai: VaAmori, nevaPerezi, nevaKenani, nevaHiti, nevaGirigashi, vaHivhi, nevaJebhusi; uye ndikavaisa muruoko rwenyu.
\v	12	Zvino ndakatuma pamberi penyu mago, iwo akavadzinga pamberi penyu, madzimambo maviri evaAmori; kwete nemunondo wenyu kana neuta hwako.
\v	13	Zvino ndakakupai nyika yamusina kushandira, nemaguta amusina kuvaka, amugeremo; munodya paminda yemizambiringa neminda yemiorivhi yamusina kusima.
\p
\v	14	Zvino ikozvino ityai Jehovha, uye mushumirei mukuvimbika nemuchokwadi, uye rasai vamwari madzibaba enyu vavaishumira mhiri kwerwizi uye muEgipita, uye mushumire Jehovha.
\v	15	Zvino kana zvakaipa pameso enyu kushumira Jehovha, zvisarudzirei nhasi wamuchashumira: Kana vamwari madzibaba enyu vavaishumira mhiri kwerwizi, kana vamwari vevaAmori vamugere munyika yavo; asi ini neveimba yangu tichashumira Jehovha.
\p
\v	16	Zvino vanhu vakapindura ndokuti: Ngazvive kure nesu, kuti tisiye Jehovha, kushumira vamwe vamwari.
\v	17	Nokuti Jehovha Mwari wedu ndiye wakatikwidza uye madzibaba edu kubva panyika yeEgipita paimba yeuranda; uye wakaita zviratidzo izvo zvikuru pamberi pemeso edu, ndokutichengeta panzira yose yatakafamba mairi, nepakati pendudzi dzose dzatakapfuura nemadziri.
\v	18	Jehovha ndokudzinga marudzi ose pamberi pedu, nevaAmori vaigara panyika  ino; nesuwo tichashumira Jehovha, nokuti ndiMwari wedu.
\v	19	Zvino Joshua wakati kuvanhu: Hamugoni kushumira Jehovha, nokuti ndiMwari mutsvene; ndiMwari ane godo, haangakukanganwirii kudarika kwenyu nezvivi zvenyu.
\v	20	Kana mukasiya Jehovha, mukashumira vamwari vevatorwa, ipapo achadzoka, ndokuita zvakaipa kwamuri, ndokukupedzai, shure kwekunge akuitirai zvakanaka.
\v	21	Zvino vanhu vakati kuna Joshua: Kwete, asi tichashumira Jehovha.
\v	22	Joshua ndokuti kuvanhu: Muri zvapupu pamusoro penyu, kuti imwi mazvisarudzira Jehovha kumushumira. Ivo ndokuti:  Tiri zvapupu.
\v	23	Zvino ikozvino, bvisai vamwari vevatorwa vari pakati penyu, mugorerekera moyo wenyu kuna Jehovha Mwari waIsraeri.
\v	24	Vanhu ndokuti kuna Joshua: Jehovha Mwari wedu tichamushumira, neinzwi rake tichateerera.
\v	25	Naizvozvo Joshua wakaita sungano nevanhu pazuva iro, akavaisira chimiso nechakatemwa paShekemu.
\p
\v	26	Zvino Joshua wakanyora mashoko awa mubhuku remurairo waMwari; ndokutora ibwe guru ndokurimisapo pazasi pemuouki waiva paimba tsvene yaJehovha.
\v	27	Zvino Joshua wakati kuvanhu vese: Tarirai, ibwe iri richava chapupu kwatiri, nokuti iro rakanzwa mashoko ose aJehovha aakataura kwatiri; naizvozvo richava uchapupu kwamuri, zvimwe mungaramba Mwari wenyu.
\v	28	Naizvozvo Joshua wakaendesa vanhu, umwe neumwe kunhaka yake.
\p
\v	29	Zvino zvakaitika shure kwezvinhu izvi kuti Joshua mwanakomana waNuni muranda waJehovha wakafa ari wemakore zana negumi.
\v	30	Zvino vakamuviga pamuganhu wenhaka yake paTimunati-Sera riri panyika yezvikomo yaEfuremu, nechekumaodzanyemba kwegomo reGaashi.
\v	31	Zvino Israeri wakashumira Jehovha mazuva ose aJoshua, nemazuva ose evakuru vakawedzera mazuva shure kwaJoshua, ivo vaiva vakaziva basa rose raJehovha raaiva aitira Israeri.
\p
\v	32	Zvino mapfupa aJosefa vana vaIsraeri avaiva vakwira nawo kubva muEgipita vakaaviga paShekemu, padunhu remunda Jakove raakatenga kuvana vaHamori baba vaShekemu nezana remari; ndokuva nhaka yevana vaJosefa.
\v	33	Zvino Eriazari mwanakomana waAroni wakafa; ivo ndokumuviga muchikomo chemwanakomana wake Pinehasi, chaaiva apiwa munyika yezvikomo yaEfuremu.
\c	3
\s	VaIsraeri vanoyambuka Joridhani
\p
\v	1	ZvinoJoshua wakamuka mangwanani-ngwanani; zvino vakabva paShitimi ndokusvika paJoridhani, iye nevana vaIsraeri vose, ndokurarapo vasati vayambuka.
\v	2	Zvinozvakaitika pakupera kwemazuva matatu kuti vatariri vakagura nepakati pemusasa,
\v	3	ndokurairavanhu vachiti: Kana muchiona areka yesungano yaJehovha Mwari wenyu, nevapristi vaRevhi vakaitakura, ipapo imwi muchabva panzvimbo yenyu ndokuitevera.
\v	4	Asipachava nenzvimbo pakati penyu nayo, makubhiti anenge zvuru zviviri nechiyero; musaswedera kwairi, kuti muzive nzira yamungaenda nayo; nokuti hamuna kupfuura nenzira iyi zuro  namarimwezuro.
\v	5	ZvinoJoshua wakati kuvanhu: Zviitei vatsvene, nokuti mangwana Jehovha achaita zvinoshamisa pakati penyu.
\v	6	Joshuandokutaura nevapristi achiti: Simudzai areka yesungano mugopfuura mberi kwevanhu. Zvino vakasimudza areka yesungano ndokufamba mberi kwevanhu.
\p
\v	7	ZvinoJehovha wakati kuna Joshua: Nhasi ndichatanga kukukudza pameso aIsraeri wose kuti vazive kuti sezvandaiva naMozisi ndichava newe.
\v	8	Zvinoiwe ucharaira vapristi vanotakura areka yesungano uchiti: Kana masvika pamucheto wemvura yaJoridhani, muchamira muna Joridhani.
\p
\v	9	ZvinoJoshua wakati kuvana vaIsraeri: Swederai pano, mugonzwa mashoko aJehovha Mwari wenyu.
\v	10	Joshua ndokuti: Muchaziva neichi kuti Mwari mupenyu ari pakati penyu, uye kuti achadzinga zvirokwazvo pamberi penyu vaKenani nevaHiti nevaHivhi nevaPerezi nevaGirigashi nevaAmori nevaJebhusi.
\v	11	Tarirai, areka yesungano yaShe wenyika yose inopfuura mberi kwenyu muna Joridhani.
\v	12	Naizvozvo ikozvino zvitorerei varume gumi nevaviri kubva pamarudzi aIsraeri, murume parudzi rumwe nerumwe.
\v	13	Zvino zvichaitika apo pasi petsoka dzevapristi vanotakura areka yaJehovha, Ishe wenyika yose, padzinozorora mumvura yaJoridhani, mvura yaJoridhani ichagurwa, mvura inoburuka kubva kumusoro; uye ichamira ive murwi umwe.
\p
\v	14	Zvino zvakaitika vanhu vachibva pamatende avo kuyambuka Joridhani, vapristi vakatakura areka yesungano mberi kwevanhu.
\v	15	Neapo avo vakatakura areka vakasvika paJoridhani, netsoka dzevapristi vakatakura areka dzichinyikwa pamucheto wemvura (nokuti Joridhani rwunozara mhenderokedzo dzarwo dzose mazuva ose egoho),
\v	16	kuti mvura yaiburuka kubva kumusoro yakamira ndokusimuka kuita murwi umwe, kure-kure neguta reAdhama riri kurutivi rweZaretani; neyaienda pasi kugungwa rebani, gungwa remunyu, yakapera kugurwa; vanhu ndokuyambuka pakatarisana neJeriko.
\v	17	Zvino vapristi vakatakura areka yesungano yaJehovha vakamira pavhu rakaoma pakati paJoridhani vakasimba, Israeri wose ndokuyambuka pavhu rakaoma, kusvika rudzi rwose rwapedza kuyambuka Joridhani.
\c	4
\s	Zviratidzo zvemabwe gumi nemaviri
\p
\v	1	Zvinozvakaitika apo rudzi rwose rwapedza kuyambuka Joridhani, kuti Jehovha wakataura kuna Joshua achiti:
\v	2	Uzvitorerevarume gumi nevaviri kubva pavanhu, murume umwe chete kubva parudzi rumwe nerumwe;
\v	3	ugovarairauchiti: Zvitorerei kubva pano kubva pakati paJoridhani kubva panzvimbo iyo pamire tsoka dzevapristi dzakasimba mabwe gumi nemaviri, zvino muayambuse pamwe nemwi mugoaisa panzvimbo yekurara pamucharara usiku huno.
\v	4	ZvinoJoshua wakadana varume gumi nevaviri vaaiva agadzirira kubva pavana vaIsraeri, murume umwe chete kubva parudzi rumwe nerumwe.
\v	5	Joshuandokuti kwavari: Pfuurai pamberi peareka yaJehovha Mwari wenyu, mupinde pakati paJoridhani, mugozvinongera umwe neumwe ibwe rimwe aise pafudzi rake, zvichienderana neuwandu hwemarudzi evana vaIsraeri.
\v	6	Kutiichi chive chiratidzo pakati penyu, kana vana venyu vachibvunza mangwana vachiti: Mabwe awa chii kwamuri?
\v	7	Zvinomuchavaudza: Nokuti mvura yaJoridhani yakagurwa pamberi peareka yesungano yaJehovha; payaiyambuka Joridhani, mvura yaJoridhani yakagurwa. Zvino mabwe awa achava chirangaridzo pavana vaIsraeri nekusingaperi.
\v	8	Zvinovana vaIsraeri vakaita saizvozvo Joshua sezvaakavaraira; zvino vakanonga mabwe gumi nemaviri kubva pakati paJoridhani, Jehovha sezvaakataura kuna Joshua, zvichienderana neuwandu hwemarudzi evana vaIsraeri, ndokuatakura vakayambuka nawo kusvika kunzvimbo pavakarara, ndokuaisapo.
\v	9	ZvinoJoshua akamisa mabwe gumi nemaviri mukati maJoridhani, panzvimbo tsoka dzevapristi vaitakura areka yesungano padzaiva dzimire; uye achipo kusvika nhasi.
\p
\v	10	Uye vapristi vaiva vakatakura areka vakamira mukati maJoridhani kusvika chinhu chose chapera Jehovha chaaiva araira Joshua kuti achiudze vanhu, zvichienderana nezvose Mozisi zvaaiva araira Joshua. Vanhu ndokukurumidza ndokuyambuka.
\v	11	Zvino zvakaitika vanhu vose vapedza kuyambuka, kuti areka yaJehovha yakayambuka, nevapristi pamberi pevanhu.
\v	12	Nevana vaRubheni nevana vaGadhi nehafu yerudzi rwaManase vakayambuka vakashonga zvombo pamberi pevana vaIsraeri, Mozisi sezvaakavaudza.
\v	13	Vanenge zvuru makumi mana vakashongera zvombo hondo vakayambuka pamberi paJehovha kuenda kuhondo kumapani eJeriko.
\v	14	Nezuva iro Jehovha raakakudza Joshua pameso paIsraeri wose; zvino vakamutya sezvavaitya Mozisi mazuva ose eupenyu hwake.
\p
\v	15	Zvino Jehovha wakataura kuna Joshua achiti:
\v	16	Raira vapristi vanotakura areka yechipupuriro kuti vakwire kubuda muna Joridhani.
\v	17	Naizvozvo Joshua wakaraira vapristi achiti: Kwirai mubude muna Joridhani.
\v	18	Zvino zvakaitika vapristi vaiva vakatakura areka yesungano yaJehovha pavakakwira kubuda mukati maJoridhani,  nepasi petsoka dzevapristi dzasimudzirwa pavhu rakaoma, mvura yaJoridhani ndokudzokera panzvimbo yayo, ikafamba sazuro  namarimwezuro ichipfachukira kumhenderekedzo dzarwo dzose.
\p
\v	19	Zvino vanhu vakakwira kubuda muna Joridhani neregumi remwedzi wekutanga, ndokudzika matende muGirigari, pamuganhu wemabvazuva eJeriko.
\v	20	Zvino mabwe awa gumi nemaviri avakanonga kubva muJoridhani, Joshua wakaamisa paGirigari.
\v	21	Zvino wakataura kuvana vaIsraeri achiti: Kana vana venyu vachibvunza madzibaba avo panguva inouya, vachiti: Mabwe awa chii?
\v	22	Zvino muchazivisa vana venyu muchiti: Israeri wakayambuka Joridhani urwu pavhu rakaoma.
\v	23	Nokuti Jehovha Mwari wenyu wakapwisa mvura yaJoridhani kubva pamberi penyu, kusvika mayambuka, Jehovha Mwari wenyu sezvaakaita paGungwa Dzvuku, raakapwisa kubva pamberi pedu, kusvika tayambuka;
\v	24	kuti marudzi ose enyika azive ruoko rwaJehovha kuti rwakasimba; kuti mutye Jehovha Mwari wenyu mazuva ose.
\c	5
\p
\v	1	Zvinozvakaitika apo madzimambo ose evaAmori aiva mhiri kwaJoridhani kumavirazuva nemadzimambo ose evaKenani aiva pagungwa vakanzwa kuti Jehovha wakapwisa mvura dzaJoridhani kubva pamberi pevana vaIsraeri, kusvika tayambuka, kuti moyo yavo yakanyunguduka, vakasavazve nemweya mukati mavo, nekuda kwevana vaIsraeri.
\s	Joshua anodzingisa vana vaIsraeri kuti vadye pasika
\p
\v	2	Nenguvaiyo Jehovha wakati kuna Joshua: Zviitire mapanga emabwe anopinza, udzingisezve vana vaIsraeri rwechipiri.
\v	3	Joshuandokuzviitira mapanga emabwe anopinza, ndokudzingisa vana vaIsraeri pachikomo chezvikanda zvepamberi.
\v	4	Zvinoichi ndicho chikonzero Joshua chaakavadzingisira: Vose vanhu vakabuda muEgipita, vanhurume, varume vose vehondo, vakafira murenje panzira shure kwekunge vabuda muEgipita.
\v	5	Nokutivanhu vose vaibuda vaidzingiswa; asi vanhu vose vakaberekerwa murenje panzira pashure pekunge vabuda muEgipita vaiva vasina kuvadzingisa.
\v	6	Nokutivana vaIsraeri vakafamba makore makumi mana murenje, kusvika rudzi rwose, varume vehondo vaiva vabuda Egipita vapedzwa, nokuti havana kuteerera inzwi raJehovha, Jehovha wakapika kwavari kuti haangavataridzi nyika, Jehovha yaakapikira madzibaba avo kutipa iyo, nyika inoyerera mukaka neuchi.
\v	7	Zvinovana vavo wakavamutsa panzvimbo yavo, ndivo Joshua vaakadzingisa; nokuti vaiva vasina kudzingiswa, nokuti vaiva vasina kuvadzingisa panzira.
\v	8	Zvinozvakaitika vapedza kudzingisa rudzi rwose, vakagara panzvimbo dzavo pamusasa kusvika vapora.
\v	9	ZvinoJehovha wakati kuna Joshua: Nhasi ndapetenura kubva kwamuri kuzvidza kweEgipita. Naizvozvo zita renzvimbo rakanzi Girigari kusvika nhasi.
\p
\v	10	Zvino vana vaIsraeri vakadzika matende muGirigari, ndokuchengetedza pasika pazuva regumi nechina remwedzi madekwani pamapani eJeriko.
\v	11	Zvino vakadya zvezvibereko zvenyika chifume chepasika, zvingwa zvisina kuviriswa nehura dzakakangwa nezuva iroro.
\p
\v	12	Mana ndokuguma chifume chavakadya zvezvibereko zvenyika; zvino vana vaIsraeri havana kuvazve nemana, asi vakadya zvezvibereko zvenyika yeKenani negore iroro.
\p
\v	13	Zvino zvakaitika Joshua ari paJeriko, kuti wakasimudza meso ake ndokuona, zvino tarira, murume amire pakatarisana naye, munondo wake wakavhomorwa uri muruoko rwake; Joshua ndokuenda kwaari ndokuti kwaari: Uri wekwedu here kana uri wevavengi vedu?
\v	14	Iye ndokuti: Kwete, asi ndiri mukuru wehondo yaJehovha; zvino ndauya. Joshua ndokuwira pasi nechiso chake, ndokunamata, ndokuti kwaari: Ishe wangu unotii kumuranda wake?
\v	15	Mukuru wehondo yaJehovha ndokuti kuna Joshua: Sunungura shangu yako parutsoka rwako, nokuti nzvimbo yaumire pairi itsvene; Joshua ndokuita saizvozvo.
\c	6
\s	Kuputswa kweguta reJeriko
\p
\v	1	ZvinoJeriko raiva rapfigwa kwazvo nekuda kwevana vaIsraeri; hakuna waibuda uye hakuna waipinda.
\v	2	Jehovhandokuti kuna Joshua: Tarira, ndapa muruoko rwako Jeriko namambo waro  nevakasimba veumhare.
\v	3	Zvinomuchakomba guta, varume vose vehondo, poteredzai guta kamwe. Muchaita saizvozvo mazuva matanhatu.
\v	4	Zvinovapristi vanomwe vachatakura mberi kweareka hwamanda nomwe dzenyanga dzemakondohwe; uye nezuva rechinomwe muchapoteredza guta kanomwe; uye vapristi vachiridza hwamanda.
\v	5	Zvinozvichaitika, pavakaridza runyanga rwegondohwe nguva refu, pamunonzwa kurira kwehwamanda, vanhu vose vachadanidzira nekudanidzira kukuru; zvino rusvingo rweguta rwuchakoromokera pasi, nevanhu vachakwira, umwe neumwe pakaruramana naye.
\p
\v	6	ZvinoJoshua mwanakomana waNuni wakadana vapristi ndokuti kwavari: Simudzai areka yesungano, uye vapristi vanomwe vatakure hwamanda dzenyanga dzemakondohwe nomwe pamberi peareka yaJehovha.
\v	7	Zvinowakati kuvanhu: Pfuurai, poteredzai guta; neakashonga zvombo ngaapfuure pamberi peareka yaJehovha.
\p
\v	8	Zvinozvakaitika apo Joshua ataura kuvanhu, kuti vapristi vanomwe vakatakura hwamanda dzenyanga dzemakondohwe nomwe vakapfuura pamberi paJehovha ndokuridza hwamanda; areka yesungano yaJehovha ndokuvatevera.
\v	9	Zvinovakashonga zvombo vakafamba mberi kwevapristi vairidza hwamanda, neveshure vakatevera areka, ndokufamba vachiridza hwamanda.
\v	10	Zvino Joshua wakaraira vanhu achiti: Musadanidzira, uye musanzwisa inzwi renyu, uye kusabuda shoko mumuromo menyu, kusvika pazuva rekuti kwangu kwauri: Danidzirai; ipapo muchadanidzira.
\v	11	Naizvozvo achapoteredzesa areka yaJehovha guta, ichipoteredza kamwe; zvino vakauya kumusasa, ndokurara mumusasa.
\p
\v	12	Zvino Joshua wakamuka mangwanani-ngwanani, uye vapristi vakasimudza areka yaJehovha.
\v	13	Nevapristi vanomwe vaiva vakatakura hwamanda dzenyanga dzemakondohwe nomwe mberi kweareka yaJehovha vakaenderera mberi vachifamba vachiridza hwamanda; nevakashonga zvombo vakafamba mberi kwavo; nevarindi veshure vakatevera areka yaJehovha, vakafamba vachingoridza hwamanda.
\v	14	Nezuva rechipiri vakapoteredza guta kamwe ndokudzokera kumusasa; vakaita saizvozvo mazuva matanhatu.
\p
\v	15	Zvino zvakaitika nezuva rechinomwe kuti vakamuka mangwanani mambakwedza ndokupoteredza guta nenzira iyoyo kanomwe; nezuva iro koga vakapoteredza guta kanomwe.
\v	16	Zvino zvakaitika panguva yechinomwe vapristi pavakaridza hwamanda, Joshua ndokuti kuvanhu: Danidzirai, nokuti Jehovha wakupai guta.
\v	17	Asi guta iro nechose chiri mariri zvichayereserwa Jehovha; koga Rakabhi chifeve achararama, iye nevose vari mumba naye, nokuti wakaviga nhume dzatakatuma.
\v	18	Asi imwi zvirokwazvo zvichengetedzei pane zvakayereswa, zvimwe muzviite chakatukwa kana mukatora pazvakayereswa, muitise musasa waIsraeri chinhu chakatukwa, muutambudze.
\v	19	Asi sirivha yose negoridhe nemidziyo yendarira neyematare, zvitsvene kuna Jehovha; zvichauya muchivigiro chefuma chaJehovha.
\v	20	Zvino vanhu vakadanidzira, kukaridzwa hwamanda; zvino zvakaitika vanhu pavakanzwa kurira kwehwamanda, vanhu ndokudanidzira nekudanidzira kukuru, rusvingo ndokukoromokera pasi, vanhu ndokukwira muguta, umwe neumwe pakaruramana naye, ndokutapa guta.
\v	21	Zvino vakaparadza chose zvose zvaiva muguta, kubva kumurume kusvika kumukadzi, kubva kumudiki kusvika kumukuru, nekusvika kunzombe, nemakwai, nembongoro, nekwakapinza kwemunondo.
\v	22	Zvino kuvarume vaviri vaiva vanoshora nyika, Joshua wakati: Pindai mumba memukadzi chifeve, mubudisemo mukadzi nezvose zvaanazvo, sezvamakapika kwaari.
\v	23	Zvino majaya, vashori, vakapinda vakabudisa Rakabhi nababa vake namai vake nehanzvadzi dzake nezvose zvaaiva nazvo; vakabudisawo hama dzake dzose; ndokuvaisa kunze kwemusasa waIsraeri.
\v	24	Zvino vakapisa guta nemoto, nezvose zvaiva mariri; koga sirivha negoridhe nemidziyo yendarira neyematare vakazviisa muchivigiro chefuma cheimba yaJehovha.
\v	25	Naizvozvo Rakabhi chifeve neveimba yababa vake nevose vaaiva navo, Joshua wakarega vari vapenyu; iye akagara pakati paIsraeri kusvika nhasi; nokuti wakaviga nhume Joshua dzaakatuma kunoshora Jeriko.
\p
\v	26	Zvino Joshua waka vapikisa panguva iyo achiti: Wakatukwa munhu pamberi paJehovha achasimuka akavaka iri guta reJeriko; achaisa nheyo dzaro padangwe rake, agomisa mikova yaro pagotwe rake.
\v	27	Naizvozvo Jehovha wakava naJoshua; uye mukurumbira wake waiva panyika yose.
\c	7
\s	Kutadza kwaAkani nekurohwa kwake
\p
\v	1	Asivana vaIsraeri vakatadza chitadzo pachinhu chakayereswa; nokuti Akani, mwanakomana waKarimi, mwanakomana waZabhedhi, mwanakomana waZera, werudzi rwaJudha, wakatora pachinhu chakayereswa. Zvino kutsamwa kwaJehovha kwakamukira vana vaIsraeri.
\v	2	Joshuandokutuma varume vabve Jeriko vaende Ai riri pedo neBheti-Avheni, kumabvazuva kweBheteri, ndokutaura kwavari achiti: Kwirai, mugoshora nyika. Varume ndokukwira ndokushora Ai.
\v	3	Zvinovakadzokera kuna Joshua, ndokuti kwaari: Vanhu vose ngavarege kukwira; varume vanenge zvuru zviviri kana varume vanenge zvitatu ngavakwire vagonorova Ai; usanetesa vanhu vose kuendako, nokuti vashoma.
\v	4	Zvinokwakakwirako pavanhu varume vanenge zvuru zvitatu; ndokutiza pamberi pevarume veAi.
\v	5	VarumeveAi ndokurova varume vanenge makumi matatu nevatanhatu vavo, ndokuvadzingirira pamberi pesuwo kusvika Shebharimi, ndokuvarova pakuburuka. Moyo yevanhu ndokunyauka, ndokuva semvura.
\p
\v	6	ZvinoJoshua wakabvarura nguvo dzake, ndokuwira pasi nechiso chake pamberi peareka yaJehovha kusvika madekwani, iye nevakuru vaIsraeri, ivo ndokuisa guruva pamusoro pemusoro wavo.
\v	7	Joshuandokuti: Haiwa! Ishe Jehovha, makayambusirei kwazvo vanhu ava Joridhani, kutikumikidza muruoko rwevaAmori kutiparadza? Dai takagutsikana ndokugara mhiri kwaJoridhani!
\v	8	HaiwaIshe, ndichatii, shure kwekunge Israeri afuratira pamberi pevavengi vake!
\v	9	NokutivaKenani nevose vagere munyika vachanzwa, vagotikomba, ndokugura zita redu ribve panyika; zvino zita renyu guru muchariiteiko?
\p
\v	10	Zvino Jehovha wakati kuna Joshua: Simuka iwe; wawirei seizvi nechiso chako?
\v	11	Israeri watadza, uye vadarikawo sungano yangu yandakavaraira, uye vatorawo pane chakayereswa, uye vabawo, uye vanyengerawo, uye vaisawo pakati penhumbi dzavo.
\v	12	Naizvozvo vana vaIsraeri havana kugona kumira pamberi pevavengi vavo; vatendeusa mutsipa pamberi pevavengi vavo, nokuti vava chakatukwa; handichazovi nemwi kana musingaparadzi chakayereswa kubva pakati penyu.
\v	13	Simuka, ita vanhu vave vatsvene, uti: Zviitii vatsvene kuitira mangwana, nokuti anoreva saizvozvo Jehovha Mwari waIsraeri: Pane chinhu chakayereswa pakati penyu, Israeri; haugoni kumira pamberi pevavengi vako kusvika wabvisa chinhu chakayereswa kubva pakati penyu.
\v	14	Naizvozvo mangwanani muchaswededzwa nemarudzi enyu; uye zvichaitika kuti rudzi Jehovha rwaachabata rwuchaswedera zvichienderana nemhuri; nemhuri Jehovha yaachabata ichaswedera nedzimba; neimba Jehovha yaachabata ichaswedera murume umwe neumwe.
\v	15	Zvino zvichaitika, uyo achabatwa ane chakayereswa achapiswa nemoto, iye nezvose zvaanazvo; nokuti wadarika sungano yaJehovha, uye nokuti waita upenzi kwaIsraeri.
\p
\v	16	Zvino Joshua wakamuka mangwanani-ngwanani, ndokuswededza Israeri nemarudzi avo; rudzi rwaJudha ndokubatwa;
\v	17	zvino wakaswededza mhuri yaJudha, ndokubata mhuri yevaZera; zvino wakaswededza mhuri yevaZera, murume umwe neumwe, Zabhedhi ndokubatwa;
\v	18	zvino wakaswededza imba yake, murume umwe neumwe, zvino Akani akabatwa, mwanakomana waKarimi, mwanakomana waZabhedhi, mwanakomana waZera, werudzi rwaJudha.
\v	19	Zvino Joshua wakati kuna Akani: Mwana wangu, ipa hako kudzo Jehovha Mwari waIsraeri, reurura kwaari; ndiudze hako zvawakaita, usandivanzira.
\v	20	Zvino Akani wakapindura Joshua ndokuti: Zvirokwazvo, ini ndakatadzira Jehovha Mwari waIsraeri, ndakaita seizvi uye seizvi.
\v	21	Pandakaona pakati pezvakapambiwa nguvo imwe yeBhabhironi yakanaka, nemashekeri esirivha mazana maviri, nerurimi rwumwe rwegoridhe uremu hwaro hwaiva mashekeri makumi mashanu, ndakazvichiva ndokuzvitora; zvino tarirai, zvakavigwa muvhu mukati metende rangu, uye sirivha iri pasi pazvo.
\p
\v	22	Zvino Joshua wakatuma nhume, ivo ndokumhanyira mutende, zvino tarira, zvakavigwa mutende rake, nesirivha iri pasi pazvo.
\v	23	Zvino vakazvitora kubva mukati metende, ndokuzviisa kuna Joshua nekuvana vaIsraeri vose, ndokuzvidururira pamberi paJehovha.
\v	24	Zvino Joshua naIsraeri wose waiva naye vakatora Akani mwanakomana waZera, nesirivha, nenguvo, nerurimi rwegoridhe, nevanakomana vake, nevanasikana vake, nenzombe dzake, nembongoro dzake, nemakwai ake, netende rake, nezvose zvaaiva anazvo, ndokuzvikwidza kumupata weAkori.
\v	25	Zvino Joshua wakati: Wakatitambudzirei? Jehovha achakutambudza nhasi. Zvino Israeri wose wakamutaka nemabwe, ndokuvapisa nemoto, ndokuvataka nemabwe.
\v	26	Zvino vakamisa pamusoro pake murwi mukuru wemabwe kusvika nhasi. Naizvozvo Jehovha wakadzoka pakupfuta kwehasha dzake. Naizvozvo zita renzvimbo iyo rakanzi, Mupata weAkori, kusvika nhasi.
\c	8
\s	Kuputswa kweguta reAi
\p
\v	1	ZvinoJehovha wakati kuna Joshua: Usatya, kana kuvhunduswa; tora pamwe newe vanhu vose vehondo, zvino simukai mukwire kuAi; ona, ndapa muruoko rwako mambo weAi nevanhu vake neguta rake nenyika yake.
\v	2	Zvinouchaitira Ai namambo waro sezvawakaitira Jeriko namambo waro; koga zvitapwa zvaro nemombe dzaro muchazvitorera kuva zvakajimbwa; uzviisire vavandiri muguta shure kwaro.
\p
\v	3	NaizvozvoJoshua wakasimuka nevanhu vose vehondo kuti vakwire kuAi. Joshua ndokusarudza varume zvuru makumi matatu vakasimba veumhare, ndokuvatuma usiku.
\v	4	Zvinowakavaraira achiti: Tarirai, muchavandira guta shure kweguta; musaenda kuresa neguta, asi gadzirirai mose.
\v	5	Zvinoini nevanhu vose vaneni tichaswedera kuguta. Zvino zvichaitika pavachatibudira sepakutanga kuti tichatiza pamberi pavo.
\v	6	Zvinovachabuda shure kwedu kusvika tavakweva vabve muguta; nokuti vachati: Vanotiza pamberi pedu sepakutanga. Naizvozvo tichatiza pamberi pavo.
\v	7	Zvinoimwi muchasimuka kubva pakuvandira ndokutapa guta; nokuti Jehovha Mwari wenyu acharipa muruoko rwenyu.
\v	8	Zvinokuchati kana matapa guta, muchapisa guta nemoto; muchaita zvichienderana neshoko raJehovha. Onai ndakurairai.
\p
\v	9	ZvinoJoshua wakavatuma, ivo ndokuenda pakuvandira, ndokugara pakati peBheteri neAi, kumavirazuva eAi; asi Joshua wakarara pakati pevanhu usiku uhwo.
\v	10	Zvino Joshua wakamuka mangwanani-ngwanani, ndokuverenga vanhu, ndokukwira iye nevakuru vaIsraeri, pamberi pevanhu, kuAi.
\v	11	Nevanhu vose vehondo vaaiva anavo vakakwira ndokuswedera vakauya pamberi peguta, ndokudzika matende kumaodzanyemba eAi. Zvino kwaiva nemupata pakati pavo neAi.
\v	12	Zvino wakatora varume vanenge zvuru zvishanu ndokuvavandirisa pakati peBheteri neAi kumavirazuva eguta.
\v	13	Vakati vamisa vanhu, hondo yose yaiva kumaodzanyemba eguta, nevavandiri vavo vemavirazuva eguta, Joshua akaenda neusiku uhwo pakati pemupata.
\v	14	Zvino zvakaitika mambo weAi paaka zviona, kuti vakakurumidza ndokumuka mangwanani, uye varume veguta vakabudira Israeri kuhondo, iye nevanhu vake vose, nenguva yakatarwa, pamberi pebani; asi iye haana kuziva kuti kune vavandiri kwaari seri kweguta.
\v	15	Zvino Joshua naIsraeri wose vakarohwa pamberi pavo, ndokutiza nenzira yerenje.
\v	16	Zvino vanhu vose vaiva muguta vakaunganidzwa kuvadzingirira; zvino vakadzingirira Joshua, ndokukweverwa kubva muguta.
\v	17	Zvino hakuna kuva nemunhu wakasara muAi kana Bheteri asina kubuda kutevera Israeri. Zvino vakasiya guta rakashama, ndokudzingirira Israeri.
\v	18	Zvino Jehovha wakati kuna Joshua: Tandavadza pfumo riri muruoko rwako kuAi, nokuti ndaripa muruoko rwako. Joshua ndokutandavadza pfumo raiva muruoko rwake kuguta.
\v	19	Zvino vavandiri vakasimuka nekukurumidza kubva panzvimbo yavo, ndokumhanya paakangotandavadza ruoko rwake, ndokupinda muguta, ndokuritapa; ndokukurumidza ndokupisa guta nemoto.
\v	20	Varume veAi vakati vachicheuka, vaona, zvino tarira, utsi hweguta huchikwira kumatenga; zvino vaiva vasina nzvimbo yekutizira kuno kana uko; nevanhu vaiva vatizira kurenje vakatendeukira mudzingiriri.
\v	21	Joshua naIsraeri wose vakati vaona kuti vavandiri vatapa guta, uye kuti utsi hweguta hwokwira, vakadzoka ndokurova varume veAi.
\v	22	Neava vakabuda muguta kuzomirisana navo kusvika vava pakati paIsraeri, vamwe kurutivi runo uye vamwe kune urwo; zvino vakavarova, kusvika kusina kusara munhu kwavari, wakasara kana wakapukunyuka.
\v	23	Zvino mambo weAi vakamutora ari mupenyu, ndokumuuisa kuna Joshua.
\v	24	Zvino zvakaitika Israeri apedza kuuraya vagari vose veAi musango, murenje mavaivadzingirira, uye vose vawira pamuromo wemunondo, kusvika vapedzwa, Israeri wose akadzokera kuAi, ndokurirova nemuromo wemunondo.
\v	25	Zvino zvakaitika kuti vose vakawa nezuva iro pavarume nepavakadzi  vaiva zvuru gumi nezviviri, varume vose veAi.
\v	26	Nokuti Joshua haana kudzosa ruoko rwake, rwaakatandavadza narwo pfumo, kusvika aparadza chose vagari vose veAi.
\v	27	Koga mombe nezvingatapwa zveguta iro vaIsraeri vakazvitapira, zvichienderana neshoko raJehovha raakaraira Joshua.
\v	28	Zvino Joshua wakapisa Ai, akariita murwi nekusingaperi, dongo kusvika nhasi.
\v	29	Zvino mambo weAi wakamuremberedza pamuti kusvika nguva yemadekwani; nepakuvira kwezuva Joshua wakaraira kuti vaburuse mutumbi wake kubva pamuti; vagoukandira pamukova wesuwo reguta, ndokumisa pamusoro pawo murwi mukuru wemabwe,  uripo kusvika nhasi.
\p
\v	30	Panguva iyoyo Joshua wakavakira Jehovha Mwari waIsraeri aritari pagomo reEbhari,
\v	31	Mozisi muranda waJehovha sezvaakaraira vana vaIsraeri, sezvazvakanyorwa mubhuku remurairo waMozisi: Aritari yemabwe akakwana, pasina kumboshandiswa dare pamusoro pawo. Zvino vakapa pamusoro payo kuna Jehovha zvipo zvinopiswa, vakabaya zvipo zvekuyananisa.
\p
\v	32	Zvino wakanyorapo pamabwe dzokororo yemurairo waMozisi waakanyora pamberi pevana vaIsraeri.
\v	33	Zvino Israeri wose nevakuru vavo nevatariri nevatongi vavo vakamira kuno neuko kweareka pamberi pevapristi vaRevhi, vaitakura areka yesungano yaJehovha, mutorwa sewakaberekerwa munyika; hafu yavo yakatarisana negomo reGerizimi, nehafu yavo yakatarisana negomo reEbhari; Mozisi sezvaakaraira muranda waJehovha, kuropafadza vana vaIsraeri pekutanga.
\v	34	Zvino pashure wakaverenga mashoko ose emurairo, ropafadzo nechakatukwa, zvichienderana nezvose zvakanyorwa mubhuku remurairo.
\v	35	Kwaiva kusina shoko pazvose Mozisi zvaakaraira, Joshua raasina kuverenga pamberi peungano yose yaIsraeri, nevakadzi, nevanana, nevatorwa vaifamba pakati pavo.
\c	9
\s	VaIsraeri vanonyengedzerwa nevaGibhiyoni
\p
\v	1	Zvinozvakaitika madzimambo ose aiva mhiri kwaJoridhani, pazvikomo, nepamapani, nepamahombekombe ose egungwa guru, pakatarisana neRebhanoni, muHiti, nemuAmori, muKenani, muPerezi, muHivhi, nemuJebhusi, vakati vachinzwa  izvozvo,
\v	2	vakazviunganidzapamwe kunorwa naJoshua uye naIsraeri neshoko rimwe.
\p
\v	3	VagariveGibhiyoni vakati vanzwa Joshua zvaakaitira Jeriko nekuAi,
\v	4	ivowovakabata neunyengeri, ndokuenda ndokuzviita senhume, ndokutakudza mbongoro dzavo masaga akasakara nehombodo dzewaini dzakasakara uye dzakabvaruka uye dzakasungwa-sungwa;
\v	5	nemanyateraakasakara aiva nezvigamba patsoka dzavo, nenguvo dzakasakara vakadzipfeka; uye zvingwa zvose zvembuva yavo zvaiva zvakaoma  nekufufunyuka.
\v	6	Zvinovakaenda kuna Joshua kumusasa paGirigari, ndokuti kwaari nekuvarume vaIsraeri: Tabva kunyika iri kure; zvino ikozvino itai sungano nesu.
\v	7	Zvinovarume vaIsraeri vakati kuvaHivhi: Zvimwe mugere pakati pedu; zvino tingaita sungano nemwi sei?
\v	8	Ivondokuti kuna Joshua: Tiri varanda venyu. Joshua ndokuti kwavari: Muri vana ani? Uye munobvepi?
\v	9	Zvinovakati kwaari: Varanda venyu vanobva kunyika iri kure-kure, nekuda kwezita raJehovha Mwari wenyu, nokuti takanzwa mukurumbira wake nezvose zvaakaita muEgipita.
\v	10	Uye zvose zvaakaitira madzimambo maviri evaAmori aiva mhiri kwaJoridhani, Sihoni mambo weHeshibhoni, naOgi mambo weBhashani, waiva ari paAshitaroti.
\v	11	Zvino vakuru vedu nevagari vose venyika yedu vakataura kwatiri vachiti: Torai mbuva yenzira muruoko rwenyu mugoenda mundosangana navo, zvino muti kwavari: Tiri varanda venyu; zvino ikozvino itai sungano nesu.
\v	12	Chingwa chedu ichi takatora chichipisa iri mbuva yedu kubva padzimba dzedu nezuva ratakabuda tichiuya kwamuri; asi ikozvino tarirai, chaoma, uye chafufunyuka.
\v	13	Nehombodo idzi dzewaini dzatakazadza dzaiva itsva; zvino tarirai, dzabvaruka; nenguvo dzedu idzi nemanyatera edu zvasakara nekuda kwerwendo rurefu-refu.
\v	14	Zvino varume vakatora zvembuva yavo vakasabvunzawo muromo waJehovha.
\v	15	Joshua ndokuita rugare navo, ndokuita sungano navo, kuvarega vari vapenyu; machinda eungano ndokupika kwavari.
\p
\v	16	Zvino zvakaitika pakupera kwemazuva matatu pashure pekunge vaita sungano navo, kuti vakanzwa kuti vavakidzani navo uye vagere pakati pavo.
\v	17	Vana vaIsraeri ndokufamba ndokusvika kumaguta avo nezuva retatu. Zvino maguta avo aiva Gibhiyoni neKefira neBheeroti neKiriati-Jearimi.
\v	18	Zvino vana vaIsraeri havana kuvarova, nokuti machinda eungano aiva apika kwavari naJehovha Mwari waIsraeri. Zvino ungano yose ikan'un'unira machinda.
\v	19	Asi machinda ose akati kuungano yose: Isu takapika kwavari naJehovha Mwari waIsraeri; naizvozvo ikozvino hatigoni kuvabata.
\v	20	Tichavaitira ichi: Tichavaregawo vari vapenyu, kuti kusava nehasha pamusoro pedu nekuda kwemhiko yatakapika kwavari.
\v	21	Zvino machinda akati kwavari: Ngavararame, asi ngavave vatemi vehuni nevateki vemvura veungano yose, machinda sezvaakataura kwavari.
\p
\v	22	Zvino Joshua wakavadana ndokutaura kwavari achiti: Matinyengedzererei muchiti: Tabva kure-kure nemwi, izvo mugere pakati pedu?
\v	23	Naizvozvo makatukwa, uye pakati penyu hapangagurwi varanda nevatemi vehuni nevateki vemvura veimba yaMwari wangu.
\v	24	Zvino vakapindura Joshua ndokuti: Nokuti kwakaudzwa kwazvo varanda venyu kuti Jehovha Mwari wenyu wakaraira sei Mozisi muranda wake kukupai nyika yose, nekuparadza vagari vose venyika kubva pamberi penyu; naizvozvo takatya kwazvo neupenyu hwedu nekuda kwenyu, ndokuita chinhu ichi.
\v	25	Zvino ikozvino tarirai, tiri muruoko rwenyu, itai sezvakanaka uye sezvakarurama pameso enyu kuita kwatiri.
\v	26	Zvino wakavaitira saizvozvo, ndokuvanunura kubva muruoko rwevana vaIsraeri kuti vasavauraya.
\v	27	Zvino Joshua wakavaita zuva iroro vatemi vehuni nevateki vemvura yeungano neyearitari yaJehovha kusvika nhasi panzvimbo yaaizosarudza.
